url,class,id,text
http://zurnal24.si/slovenija/crna-kronika/bombe-na-sodiscu-tudi-tokrat-niso-nasli-239822,slovenija,239822,"Bombe na sodišču tudi tokrat niso našli Nekaj po 9. uri so izpraznili stavbo vrhovnega sodišča v Ljubljani. Po temeljitem pregledu policisti eksplozivnega telesa, ki naj bi bilo podtaknjeno na sodišču, niso odkrili.  Uslužbenci osrednje sodne stavbe v središču Ljubljane, kjer delujejo vrhovno, višje in okrožno sodišče v Ljubljani, so morali z delom prekiniti le nekaj minut po uradnem začetku delovnega dne oziroma uradnih ur. Vsi so se morali nemudoma umakniti na dvorišče pred sodiščem in okolico. Vhod v stavbo so policisti zavarovali s policijskem trakom, preko katerega pa do nadaljnega ne bodo spuščali nikogar razen kriminalistov in bombnih tehnikov. Slednji morajo temeljito pregledati vse prostore v stavbi, da bi čimprej ugotovili ali je nekje na sodišču dejansko podtaknjeno, skrito ekplozivno sredstvo. Šele, ko potrdijo, da eksploziva niso odkrili nikjer, se bodo uslužbenci sodišča lahko vrnili na svoja delovna mesta. Nekaj pred deveto zjutraj so namreč na sodišču prejeli klic neznanca, da naj bi bilo v stavbi podtaknjeno eksplozivno telo. Sledila je takojšnja evakuacija vseh prisotnih iz stavbe. Vse bodo nadomeščali Predvidoma do 13. ure vstop na sodišče ne bo možen. ""Zaradi tega bodo vse obravnave okrožnega sodišča v Ljubljani na tej lokaciji predvidoma do 13. ure preložene. Stranke bodo o novih datumih obravnav obveščene naknadno,"" pojasnjujejo na ljubljanskem okrožnem sodišču. Bombe pa nikjer Policisti so z ogledom končali po dobrih treh urah. ""Po temeljitem pregledu prostorov, se niso našli predmeti, ki bi bili nevarni za zdravlje ali življenje ljudi,"" pojasnjujejo na policijski upravi Ljubljana. Kriminalisti pa ne glede na to s preiskavo dogodka nadaljujejo. ""Sam dogodek ima znake kaznivega dejanja zlorabaee znamenj za pomoč in nevarnost,"" dodajajo na policiji.Če oziroma ko policija izsledi neznanca, ki je z lažnim obvestilom o domnevno podtaknjenem eksplozivnem telesu za več ur ohromil delo sodišča in povzročil več težav, mu grozi do pet let zapora."
http://zurnal24.si/slovenija/crna-kronika/nizja-kazen-za-napad-v-openu-131117,slovenija,131117,"Nižja kazen za napad v Openu Višje sodišče v Ljubljani je napadalcem na gejevskega aktivista Mitjo Blažiča pred lokalom Cafe Open znižalo zaporno kazen. Pri pregledu pritožb zagovornikov Marka Kousa, Jana Stenovca in Jerneja Šercerja je sodišče ugotovilo, da obstajajo razlogi za izrek nižje zaporne kazni. Med olajševalnimi okoliščinami so med drugim našteli dozdajšnjo nekaznovanost in mladost napadalcev ter tudi to, da vsi trije izhajajo iz urejenega družinskega okolja. Kot še poročata današnji Dnevnik in Delo, so jima v dobro šteli tudi to, da si je eden od njih našel službo, druga dva pa sta se vpisala na fakulteto. Upoštevali pa so tudi, da so se vsi trije pokesali in se oškodovancu opravičili. Kousu ne bo treba za zapahe, saj je kazen že odslužil v priporu, druga dva pa sta bila v priporu slabih pet mesecev. Stroške bodo morali povrniti Pač pa zagovorniki niso bili uspešni glede tega, kdo bo plačal stroške kazenskega postopka in sodne takse. Višje sodišče je namreč tako kot okrožno sodišče odločilo, da morajo stroške postopka povrniti obtoženci. Obsojeni so 25. junija 2009 pred omenjenim ljubljanskim lokalom s prižganimi baklami in kamni napadli in poškodovali Blažiča, ki se je udeležil literarnega večera gejevske in lezbične literature. Ljubljansko okrožno sodišče je napadalce marca lani zaradi javnega spodbujanja sovraštva, nasilja oziroma nestrpnosti obsodilo na leto in pol zapora."
http://zurnal24.si/slovenija/tudi-prepoved-delovanja-to-je-seznam-pekarn-kjer-je-morala-ukrepati-inspekcija-294364,slovenija,294364,"Tudi prepoved delovanja! To je seznam pekarn, kjer je morala ukrepati inšpekcija. Nekatere pekarne so morale zapreti svoja vrata, druge odpraviti naštete nepravilnosti. Potem, ko smo pred kratkim objavili seznam lokalov, ki so jim inšpektorji uprave za varno hrano v lanskem letu zaradi pomanjkljive higiene in podobnih razlogov izdali odločbo, tokrat objavljamo seznam pekarn. Tudi v vaši bližini Slovenija To je seznam prek 300 lokalov, v katerih je higiena vprašljiva Inšpekcija je lani odkrila nepravilnosti v veliko manjšem številu pekarn, kot v letu 2015. Lani so zabeležili 15 spornih pekarn, za primerjavo, pred dvema letoma je bilo takih primerov 47. objavljen seznam Slovenija Objavili seznam spornih pekarn V letu 2016 so delovanje prepovedali dvema obratoma: Pekarni Biga v Križevcih pri Ljutomeru in pekarni Niti Plus iz Črnomlja. V pekarni Biga so inšpektorji ugotovili, da hladilne naprave, peči in police niso bile očiščene; na opremi so bile vidne sledi starejše umazanije, zasušeni ostanki živil, tla so bila umazana in nasmetena. Ker je nesnaga ogrožala varnost živil, ki so se v pekarni hranila, je inšpektorica za hrano prepovedala obratovanje. V Črnomlju pa je imela pekarna, ki so ji prepovedali nadaljnje obratovanje, umazane prostore in pribor, zaposleni niso imeli lastnih sanitarij, pač pa so uporabljali stranišče v sosednjem lokalu, pekarna ni imela zagotovljenega ločenega prostora za shranjevanje čistil, med vrečami z moko je bilo odloženih 11 umazanih vreč z odpadnim kruhom, živila so bila nezaščitena odložena na tleh. Kršitve v ostalih 13 pekarnah, ki so jim inšpektorji zaradi nezadostnega izpolnjevanja higienskih meril izdali odločbe, niso bile tako hude. Nekateri obrati so morali zamenjati oziroma popraviti talne obloge, drugi izvesti generalno čiščenje, treti le urediti dokumentacijo. david.jug@zurnal24.si"
http://zurnal24.si/sport/nogomet/zmagi-v-gabon-in-tunizijo-146569,sport,146569,"Zmagi v Gabon in Tunizijo V Gabonu in Ekvatorialni Gvineji poteka afriški pokal narodov. V ponedeljek je bila dejavna skupina C. Afriški pokal narodov, skupina C:Gabon : Niger 2:0 (2:0)Aubameyang (30), Moubamba (45)Maroko : Tunizija 1:2 (0:1)Kharja (86); Korbi (34), M'Sakni (76)"
http://zurnal24.si/sport/nogomet/po-diagnozi-mu-je-klub-obrnil-hrbet-247579,sport,247579,"Po diagnozi mu je klub obrnil hrbet Argentinski vezist Newcastle Uniteda je razkril, kako ga je trener Alan Pardew po diagnozi raka na modih hladnokrvno odslovil iz ekipe. Jonas Gutierrez je uspešno premagal raka na modih in se prejšnji mesec zmagoslavno vrnil na zelenice v dresu Newcastle Uniteda. Argentinski reprezentant priznava, da danes ne bi igral za angleškega prvoligaša, če bi tega še vedno vodil nekdanji trener Alan Pardew. EPA Vodstvo Newcastla se je na nogometaševo diagnozo odzvalo izrazito negativno, Pardew pa mu je celo svetoval, naj si poišče drug klub.''Nikoli ne bom pozabil, kako so delali z mano. V Argentini sem prestal operacijo, kjer so mi odstranili modo. Vsi znaki so bili dobri, zato sem se novembra 2013 vrnil v Anglijo. Trener, Pardew, mi je dejal, naj poiščem nov klub, da je to najboljše za vse,'' je v izpovedi za Canal+ šokiral Gutierrez.''Vem, da je deloval v interesu ekipe, a v takšnih primerih je potrebno upoštevati moje usluge in čas, ki sem ga preživel v klubu. Treba je upoštevati človeško plat. Nikoli nisem prosil za nič. Račune za zdravljenje sem poravnal sam, saj je zdravje najpomembnejše,'' je dodal Argentinec.Gutierrez po operaciji ni bil deležen dostojne minutaže v dresu Newcastla, januarja 2014 pa je odšel na posojo k Norwich Cityju, kjer je nato staknil poškodbo meča, kar je njegov čas na posoji omejilo na vsega štiri tekme. V začetku marca letos je odpravil še zadnje fizične prepreke in kot zamenjava vstopil v igro na obračunu z Manchester Unitedom, Ob prihodu na zelenico mu je soigralec Fabricio Coloccini predal kapetanski trak."
http://zurnal24.si/svet/norveskemu-morilcu-grozi-le-21-let-130350,svet,130350,"Norveškemu morilcu grozi le 21 let Norveški napadalec, ki je v petek ubil skoraj sto ljudi, je želel svetu pojasniti, zakaj je to storil. A sodnik se je odločil, da bo sojenje zaprl za javnost. V manifestu je Breivik omenjal tudi Slovenijo in stranko SNS. ZADNJE INFORMACIJE: - ""Zakaj niste prišli prej,"" so preživeli kričali na policiste po tem, ko so prišli na otok, kjer je Anders Behring Breivik vzel življenja 68 mladih. Policija je danes pojasnila, zakaj so potrebovali toliko časa. Ob 17.26 so prejeli opozorilo, poklicali okrepitve v Oslu in v naslednjih osmih minutah klicali naokrog za dodatne policiste. Skupno so porabili 17 minut za pripravo, so sporočili. Ob 18.09 so bili na obrobju obale, a niso imeli čolnov, kakršne so potrebovali. Ko so le dobili potrebno opremo, so šli na pot. ""Ne morete pričakovati boljšega odziva od tega. Mi smo s tem zelo zadovoljni. Še enkrat bi storili enako, razen če bi imeli več opreme na razpolago,"" je dejal šef tamkajšnjih policistov Johan Fredriksen. - Evropski predstavniki so sporočili, da se bodo zavzeli za pospešitev nadzora nad prodajo eksplozivnih sredstev in kemičnih substanc, ki jih je uporabil tudi Breivik za svoj napad. ""Kompromis je lažje doseči po tako šokantnem dogodku, kot je ta na Norveškem,"" je dejal eden od uradnih govorcev iz Bruslja. - Anders Behring Breivik je med zaslišanjem dejal, da je pripravljen preostanek življenja preživeti v zaporu. ""Namesto da je ubil toliko ljudi, bi moral ubiti sebe,"" je danes dejal Breivikov oče, ki je sicer s sinom pred leti izgubil vse stike. V Oslu pravkar poteka shod v podporo demokraciji ter ostalim vrednotam, za katere se zavzema Norveška kot demokratična država. Udeležuje se ga najmanj sto tisoč ljudi. - V SNS obsojajo petkov pokol norveškega desničarja. Ob tem opozarjajo, da omenjanje SNS v Breivikovem manifestu nima nobene povezave z delom SNS. Stranka SNS se bori za Slovence, ki morajo imeti ""enake pravice, kot jih imajo drugi"", kar z Norvežanom nima nobene zveze, je za STA dejal poslanec SNS Bogdan Barovič. - Norveška policija je sporočila, da je v streljanju na otoku Utoya umrlo 76 ljudi in ne 86. Število žrtev eksplozije v centru Osla se je povečalo, saj je za posledicami napada umrla še ena oseba. Skupno je v prestolnici umrlo osem oseb. - Norveška je preložila začetek izvajanja politične kampanje pred parlamentarnimi volitvami na 12. september. Parlament bodo vpoklicali nazaj s poletnih počitnic na spominsko ceremonijo. Sodišče je sicer do zdaj že zavrnilo tudi navedbe množičnega morilca, da ima njegova akcija in organizacija večje razsežnosti. Resničnost izjave so začeli preiskovati po današnjih navedbah Breivika, ki je dejal, da je ""sodeloval z dvema celicama v organizaciji"". - Norveški premier: ""Verjamem, da se bo država spremenila, ampak upam, da bomo ostali odprti in demokratični. Vseeno pa bomo morali misliti na to, kaj lahko storimo."" Nobena država ne more popolnoma poskrbeti za varnost državljanov pred napadi, dodaja. Sodišče je medtem potrdilo še, da so Breiviku prepovedali prihod na sodišče v uniformi. Napadalec je med drugim dejal, da je želel prizadejati čim večjo škodo laburistom in ne povzročiti čim večjega števila žrtev. V priporu do 22. avgusta ne bo smel sprejemati pisem, obiskov ali imeti dostop do medijev. - Omenja Slovenijo in SNS: v manifestu 32-letnega norveškega desničarja je večkrat omenjena tudi Slovenija. Napadalec jo opisuje kot evropsko državo, v kateri je bila ""multikulturalistična propaganda pranja možganov"" najmanj uspešna. Omenja tudi stranko SNS, in sicer v povezavi z nacionalizmom ter nasprotovanjem do drugih etničnih skupin, posebej Romov. Sestavil je celo lestvico držav glede na uspeh ""marksističnih/multikulturalističnih kampanj pranja možganov"". Tistim najmanj uspešnim je pripisal vrednost sto, vrednost nič pa so dobile države z najuspešnejšo propagando. Slovenijo je z 90 točkami skupaj s Slovaško uvrstil na sam vrh. - Na tiskovni konferenci so iz sodišča sporočili, da je Breivik priznal streljanje, uporabo bomb, krivde pa ne. Vztrajal je, da je želel rešiti Norveško in zahodno Evropo pred ""kulturnim marksizmom"". ""Laburisti so morali plačati ceno izdaje, muslimani so želeli kolonizirati državo,"" je med drugim dejal napadalec. V javnost naj bi želel poslati ""oster znak"", laburiste pa je okrivil še naslednjega: ""Norveška laburistična stranka je bila kriva za masoven uvoz muslimanov."" - Poljaki so medtem aretirali trgovca iz Vroclava, ki je napadalcu Breiviku po internetu prodal kemikalije, potrebne za izdelavo bombe. Tožilstvo v Vroclavu je te navedbe že zanikalo, poroča STA. Po poročanju poljskih medijev naj bi bil spletni trgovec osumljen pomoči pri umoru, našli pa naj bi ga s pomočjo 1.500 strani dolgega manifesta. V njem je Breivik med drugim razkril, da je prvo pošiljko kemikalij, ki jih je potreboval za bombo, naročil pri spletnem podjetju s sedežem na Poljskem. - Reuters poroča, da je konvoj z obtoženim že zapustil sodišče. Tožilec je za Breivika zahteval osemtedenski pripor, sodišče pa je po poročanju CNN-a na to pristalo. Norvežan bo štiri tedne preživel v popolni izolaciji. - Obtoženi Anders Behring Breivik je po poročanju norveške tiskovne agencije NTB (okoli 12. ure po našem času) prispel na sodišče. Njegov zagovornik po uradni dolžnosti bo odvetnik, kakršnega si Breivik sam verjetno ne bi izbral: ""Gre za nekontroverznega odvetnika, ki ni veliko v medijih. Je član laburistične stranke,"" je o njem na Twitterju zapisal Matija Stepišnik, novinar Večera, ki spremlja dogajanje v Oslu. Poljski varnostni organi pa so sporočili, da so kemikalije za razstrelivo, ki jih je Breivik dobil pri njihovem dobavitelju, prosto dostopne in niso ilegalne, poroča Reuters. -------------------------------------------------------------------------------------------------------------------------------------------- Norveški skrajnež Anders Behring Breivik, ki je priznal izvedbo petkovih terorističnih napadov na Norveškem, v katerih je umrlo po zadnji oceni umrlo 93 ljudi, je danes prvič prvič stopil pred sodnika. Ob 12.00 se je žrtev napada z minuto molka spomnila vsa država. ""To ni le še en dogodek. To je nekaj izjemno resnega, kar zahteva odgovor, evropski odgovor,"" je danes v odzivu dejal španski premier Jose Luis Rodriguez Zapatero in poudaril k boju proti ksenofobiji ter radikalizmu. Britanski premier David Cameron pa pravi, da bo Velika Britanija po tem dogodku še enkrat pregledala varnostne standarde doma. Zaprto pred javnostjo Sodnik se je odločil, da bo sojenje zaprto za javnost, in tako ugodil zahtevi tožilstva. Poleg varnostnih razlogov obtoženemu ne želijo zagotoviti medijske platforme za širjenje njegovih skrajnih pogledov. Sodnik je svojo odločitev utemeljil z naslednjimi besedami. ""Očitno je, da obstajajo konkretne informacije, ki govorijo o tem, da bi javno zaslišanje obtoženca lahko povzročilo neobičajno in težko situacijo v preiskavi in zagotavljanju varnosti."" Tožilci so napovedali, da bodo zahtevali osem tednov pripora. Po norveški zakonodaji pripor sicer lahko traja največ štiri tedne, nato pa ga je mogoče podaljšati. Po norveški zakonodaji je lahko obsojen na največ 21 let zapora, vendar se lahko prestajanje kazni podaljša, če se ugotovi, da zapornik lahko ogroža javno varnost. Tarča nekdanja premierka Policistom je že včeraj priznal, da je izvedel oba napada, vendar ni želel prevzeti kazenske odgovornosti. Izjavil je tudi, da je želel z napadoma kaznovati in spremeniti norveško družbo. Njegov odvetnik je za norveške medije v nedeljo povedal: ""Zaveda se, da so bila dejanja, ki jih je storil, grozljiva, vendar je prepričan, da so bila nujna."" Norveški časnik Aftenposten je danes zapisal, da je policiji povedal tudi, da je bila tarča napada tudi nekdanja premierka Gro Harlem Brundtland. Na zaslišanju pred tem je že povedal, da je deloval sam, kljub temu pa policisti preverjajo navedbe prič, da so na otoku Utoya blizu Osla, kjer se je zgodil drugi, hujši napad, opazili še enega neznanca. Poleg tega poteka preiskava o posredovanju policije in o tem, kje je bil policist, ki bi moral biti na otoku, v času napada. Policija, ki je na otoku posredovala šele slabo uro po začetku napada, svojo počasnost utemeljuje s tem, da niso imeli primernega čolna za transport, helikopterja pa ni bilo v bližini. Za množičen masaker 21 let Dvaintridesetletnik, ki v preteklosti ni zagrešil kriminalnih dejanj, je v petek najprej razstrelil avtomobil bombo v vladni četrti v Oslu, nato pa se je, oblečen v policista, odpeljal na otok Utoya, kjer je bil tabor podmladka norveške laburistične stranke, in streljal na prisotne. V eksplozijah v Oslu je bilo ubitih sedem ljudi, v streljanju na otoku pa po zadnjih podatkih 86, večinoma mladih. Za to po norveški zakonodaji lahko dobi le 21 let zapora. Policija je danes sporočila, da bo morda znižala število smrtnih žrtev strelskega pohoda na otoku. ""Iz informacij, ki so nam sedaj na voljo, se zdi, da bomo zmanjšali število žrtev (na otoku),"" je po poročanju Reutersa povedal vodja norveških policistov Oeystein Maelan. Kaj je razlog, še ni znano. Danes so potrdili tudi, da je med žrtvami na otoku polbrat princese Mette-Marit. Nekaj ur pred napadoma je morilec na spletu objavil 1.500 strani dolg manifest v angleščini pod psevdonimom Andrew Berwick in 12-minutni videoposnetek z naslovom Knights Templar 2083, v katerem nastopa z avtomatskim orožjem. Objavi dokazujeta, da je napada načrtoval vsaj od leta 2009. Prijeli so ga 90 minut po napadu."
http://zurnal24.si/slovenija/na-preizkusnji-htc-wildfire-98208,slovenija,98208,"Na preizkušnji: HTC Wildfire Wildfire ni mobilnik presežkov: ima povprečen zaslon in povprečno opremljenost, a veliko nalogo: operacijski sistem Android približati množicam, ki so jim najzmogljivejši aparati predragi. Telefon v roki daje dober vtis: ohišje je izdelano iz kakovostne plastike, ki ne ječi niti pod močnejšim pritiskom, telefon pa je ravno prav velik in tanek, da se odlično prilega hlačnemu žepu. Uporaba operacijskega sistema Android v cenovno dostopnem Wildfireju je strateška odločitev: platforma postaja najbolj razširjena na svetu in je z različico 2.1, ki je nameščena na Wildfirejih, prvič postala zares uporabna tudi za ljudi, ki telefonov na dotik do zdaj niso bili vajeni. Kljub temu želimo in pričakujemo brezplačno nadgradnjo na novejšo različico 2.2. Hvalimo dobro programsko opremljenost aparata: na njem teče vmesnik HTC Sense, ki je popolnoma enak kot tisti, ki ga najdemo v dražjih modelih. V sistem je že integrirano povezovanje v socialne mreže (npr. Facebook), preko Android Marketa pa lahko namestite na tisoče programov in iger, med katerimi je veliko brezplačnih. Baterija je primerno zmogljiva, pričakujte pa, da jo boste ob izkoriščanju vseh zmogljivosti aparata (brskanje po spletu prek wifija, predvajanje videov ...) morali polniti vsako noč. Po nakupu si morate vzeti dan ali dva časa, ko boste intenzivno spoznali aparat. Preskok iz navadnih telefonov na Androida je velik in lahko se vam zgodi, da boste bentili nad virtualno tipkovnico, zaman iskali tipke 1, 2, 3 ter se spraševali, kje izklopiti nadležno popravljanje besedila, ki slovenskega jezika ne pozna. Največja minusa sta dva: prvi je zaslon, kjer se opazi, da je HTC moral nekje varčevati. Čeprav je zelo odziven in uporablja kapacitivno tehnologijo (po domače: je tehnološko bistveno boljši od starejših modelov), pa ima nizko ločljivost le 320 x 240 pik. Za resno brskanje po spletu je to premalo. Drugi minus je varčevanje pri procesorju: je že precej v letih in počasen, kar se opazi pri občasnem zatikanju pri hitrem brskanju ter nezmožnosti predvajanja HD videov. Pod črto: Wildfire je aparat za vse, ki se želite spoznati z Androidom, a niste pripravljeni plačati stotin evrov za aparat. V zakup boste morali vzeti slabši zaslon in počasnejše delovanje, vendar vas bo pomirjalo, da za nekaj deset evrov uporabljate identičen operacijski sistem kot aparati, za katere bi morali odšteti celotno minimalno slovensko plačo. Cena: od 79 € do 179 € v Mobitelovih paketih, od 1 € do 180 € v Simobilovih paketih, od 1 € do 199 € v Tušmobilovih paketih, redna cena: 269 €. Alternative: Sony Ericssonov model Xperia X10 Mini Pro je cenovno primerljiv z Wildfirejem in ima pravo qwertz tipkovnico, vendar ima manjši zaslon in uporablja starejšo ter manj zmogljivo različico Androida 1.6."
http://zurnal24.si/magazin/film-glasba-tv/moski-zelijo-pri-britju-mir-154759,magazin,154759,"""Moški želijo pri britju mir"" Na ogled je postavljenih več kot 500 predmetov iz zasebne zbirke. To počnejo vsi moški, tudi astronavti v vesolju. Kaj? Vozijo po koži električne ali ročne brivnike, seveda. Okej, to počnemo tudi ženske, a tokrat bo govora o moškem britju. Razmišljanje na to temo nas je pripeljalo za vrata Narodnega muzeja Slovenije – Metelkova v Ljubljani, kjer je na ogled razstava 7:00 Britje. Njen kustos Igor Ravbar, ki je obenem lastnik več kot 500 razstavljenih eksponatov, nas je popeljal skozi učno uro zgodovine britja. Boštjan Tacol King Gillette patentira enkratno britvico ""Vse se začne z britvami. Najstarejši predmet v moji zbirki je britev z ročajem iz roževine iz leta 1800,"" je uvodoma pojasnil slovenski zbiratelj, ki svojo zbirko dopolnjuje 30 let in vidi njeno vrednost v količini zbranih predmetov, ne toliko v njihovi nominalni vrednosti. ""Prvi brivniki so imeli britve, ki so se po vsaki uporabi lahko na novo nabrusile. Ta način se je začel ob koncu 19. stoletja. V začetku 20. stoletja pa je King C. Gillette v Ameriki patentiral britvico za enkratno uporabo, ki je najpomembnejši izum za mokro britje. Nastala je tanka britvica, ki jo v spomin na izumitelja imenujemo žiletka in je v drogerijah naprodaj še danes,"" nas je poučil Ravbar. In nič več ni bilo tako kot prej. Ljudje so se brili že v starem Egiptu – zaradi higiene in lepotnih idealov. Oblike britev in materiali zanje so se skozi stoletja spreminjali. Nesluten razvoj pa so pripomočki za britje, predvsem suho, doživeli v 20. stoletju. ""Patentiran je motorček v držalu brivnika in začne se novo poglavje. Od takrat ti dve vzporedni veji, suho in mokro britje, sobivata. Zelo dobre električne brivnike so izdelovali Britanci in Švicarji. Pozneje pridejo v ospredje cenejši Braunovi,"" je povedal Ravbar. Braunove brivnike so tako kot drugod po svetu po licenci izdelovali tudi v Sloveniji. Podjetje Iskra Braun jih je izdelovala od leta 1966 in veliko pripomogla k razširitvi električnega britja pri nas. Svojo zbirko Ravbar dopolnjuje z nakupi prek svetovnega spleta, veliko mu pri iskanju pomagajo prijatelji, sam pa vedno obišče bolšje sejme, ki so zlata jama za njegov hobi. Brivski saloni so svojo namenskost začeli izgubljati z izumom električnih brivnikov. Edini slovenski brivec deluje v Univerzitetnem kliničnem centru Ljubljana."
https://zurnal24.si/avto/hyundai-i30-fastback-cene-303858,avto,303858,"Hyundai za 16 tisočakov predstavil avto brez konkurence v svojem razredu Tudi pri Hyundaiu so se odločili za drugačen pristop do novih kupcev. Podoben nišni avtomobil, kot so ga zdaj ponudili na slovenskem trgu, najdemo pri premium proizvajalcih, kot je mercedes-benz CLA. Po karavanski različici i30 wagon, petvratni kombilimuzinski različici nove generacije i30 in prvi športni izvedenki i30 N so pri Hyundaiu v Slovenijo pripeljali še četrto izvedenko modela i30 – i30 fastback. Hyundai je s tem dopolnil ponudbo v tem najbolj pomembnem in najbolj prodajanem evropskem segmentu. Avto Hyundai razvil največjo zračno blazino Pri novem petvratnem i30 fastbacku gre za nekakšno kupejevsko različico i30 s podaljšanim zadkom. Z izjemo premium proizvajalcev vozil, nihče od konkurentov ne ponuja podobnega vozila. Sploh pa ne za ceno, ki se začne malenkost pod 16 tisočaki. Ne, to ni nadomestilo za štirivratno elantro, ki je klasična limuzina za globalni trg, s katero znamke v Evropi večino prodaje naredijo na vzhodnih trgih. I30 Fastback naj bi pri nas s 15-odstotnim deležem znotraj modela i30 in 60 registriranimi vozili v letu 2018 predstavljal več kot le eksotični model. Saša Despot Že na pogled drugačen V primerjavi s klasično petvratno kombilimuzino i30 je rahlo spremenjen prednji del vozila, z večjo kaskadno masko, medtem ko sta bočna linija in zadek z integiranim spojlerjem, ki se razteza med zadnjima žarometoma, popolnoma nova. Prtljažnik v osnovi meri 450 litrov, z zlaganjem sedežev dobimo 1351 litrov prostora. Avto Ko hyundaija v roke dobi nekdanji šef BMW M Hkrati je daljši za 12 centimetrov in občutno nižji (streha za 2,5 centimetra). Pri Hyundaiu pravijo, da so tako kot videz tudi vozne karakteristike temu primerno bolj dinamične. Karoserija je k tlom približana za dodatnega pol centimetra, vzmetenje pa je za 15 odstotkov trše. Saša Despot Vsebina je enaka kot pri kombilimuzini in karavanu. To pomeni, da v notranjosti najdemo serijski 5-palčni in večji 8-palčni zaslon z navigacijo, večpredstavnostni sistem je povezljiv z aplikacijami pametnih telefonov, ki prezrcalijo vsebino telefona na zaslon vozila. Dizla ne bo Hyundai je z i30 fastbackom že v serijski opremi ponudil bogat nabor asistenčnih sistemov za pomoč vozniku, zbranih pod imenom smart sense: sistem za zaviranje v sili s senzorjem za zaznavanje vozil, nadzor voznikove zbranosti, samodejno zasenčenje dolgih žarometov in sistem na opozarjanje na nenamerno zapustitev voznega pasu. Avto Kako dober je hyundai na baterijo? Na voljo je tudi napredni sistem za zaviranje v sili z radarjem za zaznavanje pešcev, inteligentni sistem za prepoznavo prometnih znakov, sistem za opozarjanje na prečni promet, sistem za opozarjanje na vozila v mrtvem kotu, aktivni radarski tempomat, ki samodejno vzdržuje varnostno razdaljo do vozila spredaj. Saša Despot Kupci lahko izbirajo med dvema bencinskima motorjema, 1,0 TGDI trivaljnim turbobencinarjem z 88 kilovatov moči (120 KM), ki mu je namenjen šeststopenjski ročni menjalnik in 1,4 TGDI štirivaljnim turbobencinskim motorjem z močjo 103 kilovate (140 KM), kjer je serijski šeststopenjski ročni menjalnik za 1.500 evrov doplačila pa je na voljo sedemstopenjski dvosklopčni samodejni menjalnik. Dizelskega motorja ne bo. Pri Hyundaiu v Sloveniji v zadnjem času opažajo porast povpraševanja po bencinskih motorjih. Delež dizelskih motorjev v družini vozil i30 je slabih 30 odstotkov. Avto Hyundai predstavil tehnološkega zastavonošo Tudi za i30 fastbacka, ki je na voljo s štirimi stopnjami opreme, velja 5 letna garancija brez omejitve prevoženih kilometrov. S promocijskim popustom v višini 2.000 evrov vstopni bencinski turbotrivaljnik stane 15.990 evrov, zmogljivejši štirivaljni turbobencinski motor je možno dobiti od 18.290 evrov naprej z vključenim promocijskim popustom."
http://zurnal24.si/sport/nogomet/odstopil-tunizijski-selektor-205450,sport,205450,"Odstopil tunizijski selektor  Selektor tunizijske nogometne reprezentance Nabil Maaloul je odstopil, potem ko je postalo jasno, da si je Tunizija zaprla vsa vrata za nastop na svetovnem prvenstvu prihodnje leto v Braziliji. Tunizija je v zadnjem krogu skupine B afriških kvalifikacij v soboto na domačem terenu potrebovala zgolj točko proti Zelenortskim otokom, pa bi osvojila prvo mesto in se uvrstila v sklepni krog kvalifikacij za mundial, a je izgubila z 0:2. Na prvem mesu so tako končali prav Zelenortski otoki. Maaloul je bil na selektorskem stolčku manj kot eno leto; po slabem nastopu Tunizije letos na afriškem prvenstvu je na čelu ekipe nasledil Samija Trabelsija."
https://zurnal24.si/sport/najprej-chisora-nato-haye-107763,sport,107763,"Najprej Chisora, nato Haye Po številnih informacijah je zdaj postalo jasno, da Vladimirja Klička 30. aprila čaka borba proti Britancu Dereku Chisori, nato pa 2. julija še proti njegovemu rojaku Dereku Chisori.  Odpovedani dvoboj med ukrajinskim boksarjem Vladimirjem Kličkom in britanskim izzivalcem Dereckom Chisoro za pas svetovnega prvaka v težki kategoriji bo v Mannheimu 30. aprila, so sporočili na spletni strani ukrajinskega šampiona.Kličko, nosilec treh naslovov svetovnega prvaka po verzijah IBF, WBO in IBO, je lani prvič odpovedal dvoboj v profesionalni karieri zaradi poškodbe. Do odpovedi dvoboja, ki je bil sprva načrtovan 11. decembra, je prišlo po treningu, na katerem je Kličko tri dni pred obračunom staknil poškodbo trebušne mišice.Štiriintridesetletni Ukrajinec je na spletni strani sporočil: ""Zelo sem vesel, da smo tako hitro našli nadomestni termin za dvoboj. S Chisoro imam še nekaj neporavnanih računov, ker me je že večkrat užalil. Je zelo dober boksar, vendar pa je zaznamovan z miselnostjo poraženca. Aprila ga bom naučil nekaj lekcij,"" je izzivalcu zagrozil Kličko, ki je dobil 55 dvobojev (trije porazi), od tega 49 s KO, ter sproščeno čaka že svoj 19. dvoboj za obrambo naslova.Sedemindvajsetletni Britanec Chisora, ki se je profesionalcem pridružil leta 2007, je doslej dobil vseh 14 dvobojev, devet s KO, in se kot drugi Britanec po Davidu Hayu, nosilcu šampionskega pasu po verziji WBA, nadeja naslova svetovnega boksarskega prvaka v težki kategoriji. Ravno Haye pa bo naslednji nasprotnik Ukrajinca. Borba naj bi bila na sporedu 2. julija."
https://zurnal24.si/sport/nogomet/vrsic-tudi-maribor-se-nas-lahko-boji-129508,sport,129508,"Vršič: ""Tudi Maribor se nas lahko boji!"" Brezzobi napad Olimpije Ljubljane je tudi na tretji evropski tekmi z dvema goloma rešil reprezentant Dare Vršič. ""Enajstmetrovka zame ni loterija,"" je povedal o prvem zadetku proti Bohemiansu v izdihljajih prvega polčasa, pred povratno tekmo v Dublinu pa napovedal podobne (zaprte) obračune tudi v slovenski ligi. ""Lahko se nas bojijo. Tudi Maribor? Seveda, tudi Maribor."" Ko Olimpija Ljubljana potrebuje navdih, se lahko vedno zanese na Dareta Vršiča. Reprezentant Slovenije je z drugim in tretjim golom v letošnji evropski sezoni prvi strelec zmajev, pri katerih še vedno nič ne kaže, da bi mu lahko z zadetkom na pomoč priskočil kateri izmed napadalcev. Toda zdi se, da dokler ima Olimpija tako razpoloženega Vršiča, bodo goli prihajali tudi iz zvezne vrste. In seveda prekinitev. ""Prepričan sem, da bo ta zmaga dovolj. Spet smo dokazali, da smo veliko boljši od nasprotnika. Seveda tja ne bomo šli igrat na rezultat, ampak na še eno zmago, ki bi nam še izboljšala samozavest, in spet lahko naredimo korak višje v svoji igri,"" je po tekmi v drobovju Stožic razlagal Vršič. ""Pričakovali smo tako igro. Nihče si ni predstavljal, da bo to neka zelo lepa predstava, ampak mislim, da je rezultat 2:0 glede na potek tekme, ko nismo zadeli iz velikega števila lepih priložnosti, kar dober."" Olimpija vsekakor potrebuje takšne tekme, saj jih v svojem kazenskemu prostoru ne bosta čakala le Široki Brijeg in Bohemians, temveč tudi marsikateri nasprotnik iz slovenske lige. Zmaji torej nujno potrebujejo plan B, C in morda tudi D. ""Vsi, tudi tisti, ki so bili lani na samem vrhu, bodo proti nam morali igrati tako, kot proti nam igrajo vsi naši nasprotniki v zadnjih tednih in mesecih. Lahko se nas bojijo. Maribor? Seveda, tudi Maribor."" Vršič je izjemno pomemben prvi gol zabil globoko v sodnikovem podaljšku prvega polčasa, ko je brezhibno izvedel strel z enajstih metrov. Tik pred strelom se je zapletel v zanimiv besedni dvoboj z enim od Ircev: ""Nasprotnik me je želel malo živcirati. Jaz sem ga malo pogledal, češ: 'Kaj ti je, človek?' Kot vedno sem bil prepričan, da se 'penal' strelja tako, kot se strelja. 'Penal' zame ni loterija. Točno sem vedel (v katero stran bom streljal, op. a.). Stran imam vedno izbrano že pred udarcem, končno pa se mi je odprlo tudi pri prekinitvah. Res nestrpno čakam na tekme in v njih uživam,"" je še zaključil Vršič."
http://zurnal24.si/svet/obljubljajo-spektakularen-dogodek-304605,svet,304605,"Spektakularno: Sokol je poletel Podjetje SpaceX v vesolje pošilja raketo Falcon Heavy, težkonosilno raketo, ki bo v vesolje ponesla teslo. Falcon Heavy je uspešno poletel iz izstrelišča na Floridi. Elon Musk, prvi mož podjetja SpaceX, je izpolnil svojo obljubo in v vesolje poslal teslo. A ne le to. Nosilni raketi 1 in 2 sta po ločitvi od težkonosilne rakete hkrati pristali na tleh. Tretja raketa naj bi pristala na ploščadi v morju. Falcon Heavy side cores have landed at SpaceX’s Landing Zones 1 and 2. pic.twitter.com/oMBqizqnpI — SpaceX (@SpaceX) February 6, 2018 Ni 1. april Avto Elon Musk proti Marsu pošilja avto Na pot mimo Marsa je Falcon Heavy ponesel Teslin roadster. Predvajalnik glasbe bo ves čas igral pesem Space Oddity Davida Bowieja. Avto sicer nikoli ne bo vozil po tujem planetu, saj naj bi se tovorna raketa utirila v Marsovo orbito in tam ostala naslednjo milijardo let. Na raketi so nameščene tri kamere, za katere Musk obljublja, da bodo na Zemljo poslale spektakularne posnetke. Kaj lahko kamere ponudijo, smo že lahko videli med izstrelitvijo. Flight profile #FalconHeavy #SpaceX pic.twitter.com/LlfWXqUaLP — Elon Musk (@elonmusk) February 6, 2018 Falcon Heavy sestavljajo tri nosilne rakete Falcon 9, ki so jih posebej za to izstrelitev združili. Gre za najmočnejšo raketo na svetu, ki je dvakrat močnejša od trenutno najmočnejše rakete Delta IV Heavy. Nosilne rakete so se uspešno ločile od težkonosilne rakete. Izstrelitev je bila sprva napovedana za 19.30, a so jo zaradi slabih vremenskih razmer prestavili na 21.45 po srednjeevropskem času. Liftoff! pic.twitter.com/2ypESsi1sF — SpaceX (@SpaceX) February 6, 2018 Camera views from inside the payload fairing #FalconHeavy A post shared by Elon Musk (@elonmusk) on Feb 6, 2018 at 12:36pm PST Dogodek si je v živo na Floridi ogledalo več tisoč ljudi."
https://zurnal24.si/magazin/vip/anzeta-si-je-zazelel-usher-156920,magazin,156920,"Anžeta si je zaželel Usher Slovenskemu plesalcu in koreografu Anžetu Škrubetu je uspel veliki met. Na prihajajočih Billboardovih glasbenih nagradah bo na odru nastopil s slavnim ameriškim r'n'b pevcem Usherjem. Kako je prišlo do sodelovanja z Usherjem?Povabljen sem bil na Usherjevo zasebno avdicijo, kamor so prišli trenutno vsi najboljši plesalci v tej industriji. Šlo je za majhno avdicijo, le 40 oziroma 50 plesalcev, in izmed teh so na koncu izbrali osem fantov in šest punc. S čim menite, da ste ga očarali?Mislim, da gre za mešanico vsega skupaj. Prav gotovo je vse skupaj povezano s tehniko plesa, videzom, zelo veliko pa je na predstavitvi, ki v večini primerov pokaže, kako izkušen si. Vsi večji koreografi, ki delajo za te velike umetnike, imajo ponavadi že vizijo, koga želijo imeti ob njih. Ponavadi naredijo veliko selekcijo, potem pa iz te selekcije na avdiciji izberejo. Kako pa potekajo priprave na nastop na Billboardovih nagradah?Zdaj imamo najprej štiri dni intenzivnih priprav, osem do devet ur na dan treningov v najbolj znanih studiih Los Angelesa, kjer je poleg vseh drugih zvezd treniral tudi Michael Jackson, ravno pred dnevi pa sem tam videl tudi Justina Bieberja. V petek pa odletimo v Las Vegas, kjer nas v soboto in nedeljo čakajo generalke, v nedeljo zvečer pa nastop v živo. Ste že spoznali Usherja?Nisva se še osebno spoznala. Sicer nas je že videl na slikah in ve, s kom bo sodeloval, vendar se bomo vsi skupaj srečali v petek. Po besedah plesnih kolegov je sicer Usher zelo sproščen tip človeka in zelo profesionalen. V bistvu ni kakšne velike napetosti, vse skupaj je zelo umirjeno. Je pa res, da se od vseh avtomatično pričakuje, da bodo dali od sebe 130 odstotkov. Usher je znan kot odličen plesalec. Ste ga mogoče občudovali že pred tem?Gre za veliko ironijo, saj sem v bistvu odraščal ob njegovi glasbi in ob gledanju njegovih videov. Po pravici povedano, sem bil šokiran, ko sem dobil klic od svojega agenta, da me želi Usher kot enega izmed svojih vodilnih plesalcev na Billboardovih nagradah. Skoraj mi je telefon padel iz rok. To je res največja stvar, ki se mi je zgodila v življenju. Koliko časa pa nameravate ostati čez lužo?Trenutno vsekakor nimam namena nikamor bežati. Po tako veliki zadevi, kot so Billboardove nagrade, je težko, da ne bi imel dela. Januarja sem denimo nastopil tudi v Dancing With the Stars, kar je bila zame neka iztočnica, da sem postal znan v tej industriji. Nastopili ste tudi v American Idolu.Že leta sodelujem s koreografom, ki je originalni plesalec Michaela Jacksona, pleše pa tudi za Mariah Carey, Justina Timberlaka in tako naprej. On me je povabil k sodelovanju za Dancing With the Stars, potem so me tam na vaji opazili iz American Idola in me povabili k sodelovanju."
https://zurnal24.si/slovenija/mercator-opozarja-ne-nasedajte-303676,slovenija,303676,"Mercator opozarja: Ne nasedajte! Pojavila se je nova ""nagradna igra"". Na spletu se je pojavila nova prevara. Podjetje Mercator opozarja, da je igra, v kateri za nagrado ponujajo nagrado proizvajalca Samsung, v vrednosti do 699 evrov, prevara. Prevaranti v sporočilu uporabnike pozivajo, naj pravilno odgovorijo na štiri vprašanja, če želijo prejeti nagrado. [⚠ SPLETNA PREVARA ⚠] Obveščamo vas, da gre pri spodnji nagradni igri za SPLETNO PREVARO. Zato ne rešujte, delite ali drugače sodelujte. ⛔ pic.twitter.com/2TIEEYjDT6 — Mercator (@mercator_sl) January 19, 2018 To ni prvič, da so spletni goljufi izrabili Mercator za takšno prevaro. Lani februarja je na družbenih omrežjih krožila objava, s katero so sodelujočim v anketi obljubljali 100 evrov za nakup v Mercatorju. V tem času so pogoste tudi prevare, v katerih goljufi po nizkih cenah ponujajo vinjete. dezurni@zurnal24.si"
http://zurnal24.si/sport/nogomet/zamparini-suareza-bi-kupil-ze-jutri-148651,sport,148651,"Zamparini: ""Suáreza bi kupil že jutri"" Kontroverzni predsednik Palerma Maurizio Zamparini je za italijanske medije izjavil, da bi ""že jutri"" (v četrtek, op. a.) kupil napadalca Liverpoola Luisa Suáreza. Urugvajec se je po zadnji ligaški tekmi znašel pod plazom kritik, v klubu pa naj bi razmišljali celo o prodaji. ""Suáreza bi kupil že jutri zjutraj – je fantastičen napadalec,"" je za Gazzetto dello Sport v sredo izjavil Palermov predsednik Maurizio Zamparini. Klub slovenskih reprezentantov Josipa Iličića in Armina Bačinovića naj bi v kratkem dobil zajetno finančno injekcijo z Bližnjega vzhoda, ki bi Sicilcem pomagala do resne bitke za scudetto, po najbolj optimističnih napovedih že čez tri leta. Bi lov za naslovom prvaka lahko začeli kar z Luisom Suárezom? • Suárez se je pokesal • Mediji: ""Suárez ima možgane le v nogah""• Ferguson: ""Suárez je sramota za Liverpool"" Urugvajec se je osramotil na zadnji ligaški tekmi Liverpoola proti Manchestru Unitedu, na kateri je zavrnil rokovanje s Patriceom Evrajem, ki naj bi ga po sklepu angleške nogometne zveze (FA) rasistično zmerjal na oktobrski tekmi obeh moštev. Na Otoku se pojavljajo celo namigovanja, da je Liverpool pripravljen prodati svojega drugega najdražjega napadalca, ki so ga iz Ajaxa pripeljali na začetku sezone. ""Mislim, da se tako ni vedel zaradi tega, ker bi bil rasist. Mi bi ga izobrazili,"" je še pribil Zamparini. Vročeglavi furlanski podjetnik je v letošnji sezoni, tipično, odstavil že dva trenerja, tretji, Bortolo Mutti, pa je na dosedanjih osmih tekmah dosegel tri zmage, tako da rožnati na osmem mestu za četrtim Udinesejem trenutno zaostajajo ""le"" za deset točk."
http://zurnal24.si/sport/nogomet/xavi-odsotnost-coste-bi-bila-za-nas-kljucna-229038,sport,229038,"Xavi: Odsotnost Coste bi bila za nas ključna Kapetan Barcelone Xavi Hernández je spregovoril o bližajoči se povratni tekmi četrtfinala Lige prvakov proti Atléticu, sankcijah Fife in o Sergiu Busquetsu. Najprej je bila pozornost namenjena sredini tekmi na madridskem stadionu Vicente Calderón, kjer se bosta Atlético in Barcelona pomerila za uvrstitev v polfinale Lige prvakov, potem ko se je prva tekma na stadionu Camp Nou končala z neodločenim izidom (1:1). Atléti preživeli divjo Barço ""Gre za tekmo za biti ali ne biti. Dali bomo vse od sebe proti nevarnemu tekmecu. Pretok žoge v naši posesti bo moral biti zelo hiter. Da nas nasprotnik višje pritiska, če je v golu (José Manuel, op. a.) Pinto? Mislim, da ne. Če je v golu Pinto ali Víctor (Valdés, op. a.), nasprotniki igrajo proti nam enako. Pri nas je bila rotacija igralcev boljša kot v lanski sezoni. Počutimo se sveže in dobro, to ste lahko tudi videli proti Atléticu,"" je glede sredine tekme povedal legendarni vezist. Upe polaga v sestanek predsednikov Na tapeti je bila seveda tudi kazen Fife, ki je Kataloncem sredi preteklega tedna prepovedala udejstvovanje v naslednjih dveh prestopnih rokih. ""Igralci menimo, da je kazen Fife neustrezna, pretirana in nepravična. V naslednjih dneh se bo naš predsednik sestal s Seppom Blatterjem in upam, da se bo vse skupaj končalo. La Masía dela pravilno v vseh pogledih. Delajo dobro, da zaščitijo mladoletnike. Poglejte Messija ali Iniesto, ki nista iz Katalonije. To je del naše filozofije in to bomo branili. Sicer pa nas to dela močnejše. Poskušamo obdržati mirnost,"" je v bran svojega kluba stopil Xavi. Xavi odgovoril Ikerju V preteklih dneh se je v španskih medijih spet pogrevala zgodba z zadnjega derbija med madridskim Realom in Barcelono, ko je Sergio Busquets stopil na glavo Pepeja. Kapetan Reala (in Xavijev velik prijatelj) Iker Casillas je na to temo povedal, da bo Busquetsu na naslednjem zboru reprezentance ""primazal zaušnico"", saj se je ""vedel grdo"". Iker: Busquetsu bom primazal zaušnico ""Ni pohodil Pepeja. To lahko vidite na slikah. Igralci Madrida so bili nepravični do njega, tudi eden od reprezentančnih kolegov (beri Casillas, op. a.). Busquets je iskren in časten nogometaš, je izjemen. Včasih se njegovo delo ne ceni, a je osnova za našo igro,"" je izkušeni Katalonec pričakovano zaščitil svojega kolega iz vezne linije, čeprav je na več posnetkih jasno vidno, da je Busquets pohodil Pepeja in da tega ni storil povsem nenamenoma. ""Neymar se počuti pomembnega"" Razplet prihajajočega dvoboja z Atléticom bo močno odvisen tudi od stanja Diega Coste, ki se je poškodoval na prvi tekmi. Brazilski Španec gotovo ne bo stoodstotno pripravljen, njegov pomen pa je poudaril tudi Xavi. ""On je ključen. Iztrži prekrške, branilce sili v težko delo, je zelo hiter in teče skozi celotno srečanje. On je pomemben za njih in njegova odsotnost bi bila pomembna za nas,"" je dejal španski reprezentant, ki je pokomentiral tudi formo Neymarja. ""Počuti se pomembnega in dela razliko. Na prvi tekmi je zabil za izenačenje. V sredo bo znova igral pomembno vlogo,"" je sklenil Xavi."
http://zurnal24.si/sport/nogomet/coca-cola-in-mcdonalds-zahtevata-odstop-blatterja-257590,sport,257590,"Coca-Cola in McDonald's zahtevata odstop Blatterja Coca-Cola in McDonald's, dva od pokroviteljev z najdaljšim stažem sodelovanja s Fifo, zahtevata takojšen odstop Seppa Blatterja. Švicarske oblasti so začele preiskovati predsednika Fife Seppa Blatterja, ki je osumljen korupcije in kriminalnega poslovanja. Devetinsedmdesetletni poslovnež sicer zatrjuje, da ni storil nič napačnega, a prvi veliki pokrovitelji so mu zdaj že obrnili hrbet. ""Z vsakim dnem, ki mine, je ugled Fife vse bolj in bolj umazan,"" so v izjavi za javnost zapisali pri Coca-Coli in dodali: ""Fifa potrebuje veliko in takojšnjo reformo. To se lahko zgodi le s povsem neodvisnim pristopom. Le takojšen odhod Blatterja bi omogočil kredibilen proces reform, ki bi lahko znova prinesel zaupanje vseh, ki ljubijo ta šport."" V ločeni izjavi, ki jo je podal McDonald's, pa je zapisano: ""Dogodki v zadnjih tednih so le še zmanjšali ugled Fine in zaupanje javnosti v njene voditelje. Verjamemo, da bi bila najboljša rešitev za nogometno igro, če bi predsednik Sepp Blatter nemudoma odstopil s svoje položaja. S tem bi se lahko začel kredibilen proces reform."" Hitro se je nato odzval Blatterjev odvetnik Richard Cullen said: “Čeprav je Coca-Cola dragocen pokrovitelj Fife, se gospod Blatter ne strinja z njenim mnenje, njegov odstop pa ne bi bil v najboljšem interesu fife ter vsekakor ne bi pripomogel procesu reform. Zato ne bo odstopil,"" je sporočil Cullen. Pri Fifi so v zadnjem času sicer suspendirali generalnega sekretarja Jeroma Valckeja zaradi namigovanj, da je skušal zaslužiti s prodajo precenjenih vstopnic za SP 2014. Tudi dolgo časa pomembni član Fife Jack Warner je bil kaznovan, dobil je doživljenjsko prepoved delovanja v nogometu."
http://zurnal24.si/slovenija/domnevni-pedofil-razvazal-lucke-28153,slovenija,28153,"Domnevni pedofil razvažal lučke Domnevni pedofil je v soboto v eni od vasi v okolici Mozirja pod pretvezo, da bosta prodajala lučke, v svoj avto naložil desetletno deklico. Deklico je rešila prisebnost domačinov. ""Povsem sem še v šoku, kar ne morem verjeti, da se je to zgodilo tu, pri nas, skorajda vsem na očeh. Kot že velikokrat do zdaj je prejšnjo soboto v vas spet pripeljal dostavni kombi, ki prevaža in prodaja zamrznjeno hrano in sladolede. Voznik je prodal nekaj izdelkov, potem pa sem opazila, da je k njemu v avto prisedlo dekle. Kaj dekle, punčka, saj ima komaj devet, morda deset let! A avto je nenadoma skrenil na stransko pot, kar se je nam, domačinom, zdelo sila sumljivo, zato smo o tem takoj obvestili starše,"" nam je povedala ena od naših bralk, ki je opazovala dogajanje v eni od vasi v okolici Mozirja. Po pripovedovanju naših virov se je izkazalo, da voznik ni imel ravno čistih namenov, saj naj bi deklico otipaval, zaradi česar so posumili, da imajo opravka s pedofilom. ""Potrdimo lahko, da je do omenjenega neljubega dogodka res prišlo, sicer pa je še vse v postopku preiskave, zato drugih informacij ne moremo dati,"" je Žurnalu24 informacijo potrdil Božidar Pezdevšek, namestnik tiskovne predstavnice Policijske uprave Celje."
http://zurnal24.si/sport/kosarka/volcic-povecali-bomo-proracun-83457,sport,83457,"Volčič: ""Povečali bomo proračun"" Pred skupščino Košarkarske zveze Slovenije (KZS) smo se pogovarjali z edinim kandidatom za mesto predsednika Romanom Volčičem. Ko smo ostali brez sredstev, ki jih je zvezi namenjala Iskra, smo se vsi spravili na delo. Določen izpad je bil, a so ta sredstva že pokrita. Imamo že kar nekaj povezav, možnosti za nove pokrovitelji se odpirajo. Roman Volčič V soboto bo na sporedu skupščina Košarkarske zveze Slovenije (KZS) ...Položaj je takšen, kot je. Kot podpredsednik na KZS sem pristopil k zadevi, poskušal sem pomagati po odhodu predsednika Dušana Šešoka. V dobro košarke želim poskrbeti, da se ne bi zgodil kakšen zastoj pri delovanju zveze. Še zlasti to leto, ko nas čakajo zelo pomembna tekmovanja. Protikandidata niti nimate ...Žal nimam protikandidata. Morda je tudi recesija pripomogla k temu, da se ljudje bojijo dodatnih obveznosti, tako finančnih kot delovnih. Po mojem mnenju je prva naloga predsednika, da zvezi zagotovi finančna sredstva. Druga je ta, da poveže vse organe zveze in poskrbi za komunikacijo. Da se vsi čutijo povezane in se zavedajo, da delajo za skupni cilj. Cela piramida je odvisna od tega. Brez dobrih temeljev vsa reč ne bo dobro delovala. KZS je med najbolj dejavnimi zvezami v Sloveniji in po zaslugi prejšnjega vodstva tudi med najbolj urejenimi. Želim, da se tako tudi nadaljuje.Finančna sredstva torej že imate?Ko smo ostali brez sredstev, ki jih je zvezi namenjala Iskra, smo se vsi spravili na delo. Določen izpad je bil, a so ta sredstva že pokrita. Imamo že kar nekaj povezav, možnosti za nove pokrovitelji se odpirajo. A vse je predstavljeno v čas po skupščini. Najbolj me veseli dejstvo, da so vsi partnerji pripravljeni sodelovati na dolgi rok. To pomeni dolgoročno zanesljivost, vsakoletnega trepetanja za izpolnitev načrta ne bo. Imamo celo namen v naslednjih dveh letih proračun povečati na 2,5 milijona evrov.Čemu bo namenjen večji proračun?Večji del povečanega proračuna bomo namenili delu z mladimi, tudi s trenerji. Brez mladih trenerjev ne bo dobrih igralcev. To bi prineslo neko kontinuiteto. Da se ne bi slučajno zgodilo, da bi po zlati generaciji zazijala prevelika luknja. Čaka me odgovorno delo. Napisati velike cilje in jih nato ne izpolnjevati bi bilo nesmiselno. Na poti si je treba zastaviti veliko manjših ciljev ter jih nato poskušati uresničevati in dohajati, ti pa vodijo do velikega cilja. Roman Volčič Kolikšen je bil delež Iskre?Nekaj čez sto tisoč evrov v tej sezoni. Pogodba pa je bila po odhodu Šešoka prekinjena.Ste klubom že predstavili svoje zamisli?Sem. Klubom sem predstavil svoj program in pogled na košarko. Prvoligaški klubi moje delo že poznajo, saj so moj način dela v zadnjih šestih letih spoznali ob mojem predsednikovanju združenju prvoligašev. Drugi me morda ne poznajo toliko, zato sem jim reči želel predstaviti s programom. Kakne cilje ste izpostavili?Čaka me odgovorno delo. Napisati velike cilje in jih nato ne izpolnjevati bi bilo nesmiselno. Na poti si je treba zastaviti veliko manjših ciljev ter jih nato poskušati uresničevati in dohajati, ti pa vodijo do velikega cilja. Naj bo to kolajna na prvenstvu, naj bo to organizacija evropskega prvenstva – vse je odraz dobrega dela na vseh področjih. Ne smemo se posvetiti le eni reči, drugje pa bi zaradi tega nastale luknje, ki bi morda pripeljale celo do stagnacije ali nazadovanja košarke v Sloveniji. Okoli Olimpije se po mojem mnenju suka preveč ljudi, ki imajo zasebne interese. Roman Volčič V zadnjem času se veliko govori o Olimpiji. Kakšno je vaše mnenje o tej zadevi?Okoli Olimpije se po mojem mnenju suka preveč ljudi, ki imajo zasebne interese. Pravzaprav niti ne toliko zasebne interese kot to, da ne najdejo skupnega cilja. V smislu: če bo on pomagal, potem jaz ne bom. Videti je, da je veliko ljudi, ki bi lahko reševali stanje v Olimpiji, a nihče zares ne zaviha rokavov in naredi tisto, kar bi bilo treba. Neposredno ne poznam niti zadev niti teh ljudi, lahko pa rečem, da je Olimpija izjemno pomembna za slovensko košarko. Bo klub po vašem mnenju preživel?Močna Olimpija je pomembna. Ohranitev kluba za vsako ceno lahko sicer povzroči, da se agonija le podaljša v naslednja leta. Želim si le, da bi v klub prišli ljudje z iskrenimi nameni, ki imajo košarko radi, ki bi Olimpiji pomagali in ob tem ne bi razmišljali o lastni promociji."
https://zurnal24.si/svet/pricakujte-veliko-vec-strel-239948,svet,239948,"Pričakujte veliko več strel Znanstveniki opozorili na še eno posledico globalnega segrevanja ozračja: udari strel bodo občutno pogostejši.  Število strel bo po mnenju raziskovalcev poskočilo. Trdijo, da se bo do leta 2100 na območju ZDA število strel dvignilo za 50 odstotkov. ""Na leto je v ZDA okoli 30 milijonov udarov strel, leta 2100 jih lahko pričakujemo okoli 45 milijonov na leto. Za vsako strelo v letu 2000, bodo leta 2100 tri,"" je pojasnil David Romps z univerze v Kaliforniji. V študiji so uporabili 11 različnih klimatskih modelov. Ugotovili so, da se bo število strel za vsako višjo stopinjo Celzija povečalo za 12 odstotkov. Zaradi zviševanja temperatur bodo nevihte namreč bolj ""eksplozivne"". Toplejše kot je ozračje, več bo v atmosferi vodne pare, kar pa je ""gorivo"" za nevihte n večje število strel. Večje število strel pa bi lahko povzročilo več smrti in tudi gozdnih požarov."
http://zurnal24.si/svet/je-ta-pevec-razlog-za-reevino-smrt-182767,svet,182767,"Je ta pevec razlog za Reevino smrt? Je Oscarju Pistoriousu zaradi pevca Maria Ogla počil film? Je jezo potencirala uporaba steroidov? youtube.com Mediji so si edini. Manekenka Reeva Steenkamp, ki jo je ustrelil njen fant, svetovno znani atlet Oscar Pistorious, je po vsej verjetnosti umrla zaradi ljubosumja. Reevino smrt so najprej povezovali z igralcem ragbija Francoisom Hougaardom, s katerim je bila v preteklosti v zvezi. Športnikova tiskovna predstavnica je te govorice že zavrnila. Zdaj pa so mediji našli novega kandidata. Vzrok za Pistoriousov izbruh naj bi bil 24-letni pevec in maneken Mario Ogle, s katerim je Reeva snemala resničnostni šov ""Tropika Island of Treasure"", ki so ga premierno prikazali ta konec tedna. ""Pistorius je bil neverjetno ljubosumen in aroganten. Ni želel, da bi Reeva in Mario nastopila v istem šovu,"" je izjavila Dominique Piek, žrtvina prijateljica. Policija pa menda čaka na Pistoriousove krvne rezultate, ker naj bi obstajala možnost, da je njegovo jezo povzročila uporaba steroidov. V njegovi hiši naj bi jih nekaj celo našli. Odpovedal nastope Pistorious sicer še vedno zanika, da je svoje dekle ubil namenoma, je pa njegov prijatelj povedal, da ga je športnik tik po tragediji poklical in izjavil: ""Moja punči, ubil sem mojo punči."" Sodišče še vedno ni odločilo, ali bo športnik lahko po plačilu kavcije zapustil pripor. Atletov menedžer je sicer sporočil, da je Pistorius do nadaljnjega odpovedal vse tekme, saj se želi popolnoma posvetiti svoji obrambi. Govorila o slovesu ""Način, na katerega se posloviš, je zelo pomemben. Na nekoga lahko narediš negativen ali pozitiven vtis. Bodite to, kar ste. Zelo vas bom pogrešala,“ je v intervjuju med snemanjem omenjenega resničnostnega šova povedala Reeva, ki naj bi vse, ki so jo spoznali, vedno zelo pozitivno presenetila. Reevo bodo upepelili. Pogreb naj bi bil jutri, in sicer v ožjem družinskem krogu."
https://zurnal24.si/sport/zimski-sporti/stoch-junak-prve-tekme-sezone-slovenci-porazni-319282,sport,319282,"Stoch junak prve tekme sezone, Slovenci slabi Poljaki zmagovalci prve tekme sezone, Slovenci sedmi. Poljaki so zmagovalci uvodne tekme nove sezone svetovnega pokala v smučarskih skokih v poljski Wisli. Na skakalnici legendarnega Adama Malysza so v dvoboju premagali Nemčijo. Slovenci v postavi Anže Lanišek, Bor Pavlovčič, Tomaž Naglič in Timi Zajc, ki so bili po prvi seriji šesti, so po ponesrečenem skoku Zajca v zadnji skupini končali kot sedmi. Poljaki z olimpijskim zmagovalcem in najboljšim skakalcem minule zime Kamilom Stochom, ki so pred zadnjo skupino skakalcev izgubili vodstvo v dvoboju z Nemci, so v zadnjem nastopu po zaslugi odlične predstave Stocha na veliko veselje domačih navijačev slavili zmago na prvi tekmi poolimpijske sezone, na kateri je nastopilo enajst reprezentanc. To je za Poljsko skupno četrta ekipna zmaga. Epa Nemci so osvojili drugo mesto, tretji so bili Avstrijci. Presenetljivo so brez uvrstitve med najboljšo osmerico ostali prvi favoriti, olimpijski prvaki Norvežani, potem ko je žirija tekmovanja 28-letnega Roberta Johanssona diskvalificirala zaradi neustreznega dresa. Slovenci so bili daleč od najboljših. Lanišek, Pavlovčič, Naglič in Zajc so zasedli sedmo mesto; v finalu so za njimi zaostali le Čehi. Na koledarju 40. svetovnega pokala je to zimo skupno 35 tekem, potem ko je Mednarodna smučarska zveza v petek na zasedanju v švicarskem Oberhofnu letalnici v Vikersundu podelila začasni certifikat za sezono 2018/19. V sezoni je na koledarju sedem ekipnih preizkušenj, sedem tekem pa bo tudi na letalnicah; dve v Oberstdorfu, dve v Vikersundu in tri v Planici na finalu sezone. FIS Šport Največja letalnica spet na koledarju V nedeljo bo v Wisli ob 15. uri še prva posamična tekma sezone. Poleg današnje četverice, ki je nastopala za ekipo, bo na prvi tekmi 40. sezone svetovnega pokala za Slovenijo nastopil še Anže Semenič. Jernej Damjan in Žak Mogel sta obstala že v petkovih kvalifikacijah. Smučarski skoki Šport Pet orlov na tekmi, obeti skromni"
http://zurnal24.si/magazin/bizarno/72-ur-pred-tv-zaslonom-42945,magazin,42945,"72 ur pred TV zaslonom Dobili smo nov rekord v gledanju v televizije. Suresh iz Toronta jo je gledal kar 72 ur. Ogledal pa si je tri sezone nanizanke 24 s Kieferjem Sutherlandom v glavni vlogi. Suresh Joachim je presegel svoj rekord v dolžini gledanja v televizijski zaslon. Nov rekord, kar 72 ur neprestanega gledanja televizije, se je rodil na Švedskem. Tja je prišel na povabilo švedske televizijske hiše TV4, da bi se pomeril s švedskim tekmovalcem. Tako je Suresh, ki živi v Torontu, sicer pa prihaja iz Šrilanke, presegel rekord – 69 ur in 48 minut –, ki ga je postavil leta 2005 v New Yorku. 39-letni Joachim slovi po Guinnessovih rekordih. Skupaj jih je postavil že 53. Med njimi so: najdaljši maraton karaok (25 ur in 49 minut), najdaljša radijska oddaja (120 ur), najdaljši čas stanja na eni nogi (76 ur in 40 minut), najdaljši čas likanja perila (55 ur in 5 minut), med drugim pa se odlikuje tudi po 48-urnem bobnanju brez prestanka."
http://zurnal24.si/sport/bozic-prigonil-do-10-mesta-130015,sport,130015,"Božič ""prigonil"" do 10. mesta Slovenec Borut Božič je bil dober deseti na 17. etapi dirke po Franciji, ki jo je – etapo, ne dirko – dobil Edvald Boasson Hagen. Skupno vodstvo je zadržal Thomas Voeckler.  Norvežan Edvald Boasson Hagen je zmagovalec 17. etape kolesarske dirke po Franciji. Kolesar ekipe Sky je na 179 kilometrov dolgi preizkušnji med Gapom in Pinerolom za 40 sekund ugnal Nizozemca Baukeja Mollemo (Rabobank), Francoz Sandy Casar (FDJ) pa je zaostal še deset sekund več. Skupno vodstvo je zadržal Francoz Thomas Voeckler (Europcar). Od trojice Slovencev se je najbolje odrezal Borut Božič (Vacansoleil), ki je bil deseti z 2:20 minute zaostanka, Kristjana Korena (Liquigas) in Grege Boleta (Lampre) ni bilo v ospredju.Sedemnajsta etapa je bila precej razgibana, postregla je s kar nekaj vzponi, odločitev o zmagovalcu pa je padla prav na zadnjem. Tam je največ moči pokazal Hagen, ki je slavil zmago že v šesti etapi letošnje francoske pentlje, na torkovi pa ga je za las ugnal rojak Thor Hushovd. ""Včeraj je bilo zelo težko, danes pa mi je uspelo vse napraviti nekoliko bolje. Čutil sem, da bom res sposoben napasti na zadnjem vzponu in to mi je uspelo,"" je po etapi povedal Hagen.Dirka po Franciji, 17. etapa: 1. Edvald Boasson Hagen (Nor/Sky) 4:18:00 2. Bauke Mollema (Niz/Rabobank) +00:40 3. Sandy Casar (Fra/FDJ) +00:50 ... 10. Borut Božič (Slo/Vacansoleil) +02:20 62. Kristjan Koren (Slo/Liquigas) +12:36152. Grega Bole (Slo/Lampre) +14:15Skupno: 1. Thomas Voeckler (Fra/Europcar) 73:23:49 2. Cadel Evans (Avs/BMC) +01:18 3. Frank Schleck (Luk/Leopard-Trek) +01:22 ... 92. Kristjan Koren (Slo/Liquigas) +1:43:01127. Borut Božič (Slo/Vacansoleil) +2:10:56129. Grega Bole (Slo/Lampre) +2:11:34"
http://zurnal24.si/slovenija/mladi-so-vse-bolj-pasivni-164699,slovenija,164699,"Mladi so vse bolj pasivni Prihodnost slovenske mladine je neperspektivna, ob dnevu mladih opozarja Mladinski svet Slovenije.  V Mladinskem svetu Slovenije, krovni organizaciji nacionalnih mladinskih organizacij, ob dnevu mladih opozarjajo, da so mladi v Sloveniji nadpovprečno izobraženi, vendar pa tudi vse bolj pasivni ali pa se odločijo za odhod v tujino, ""kjer prepoznajo zagnanost, nadarjenost, delavnost in jih tudi ustrezno nagradijo"". Po mnenju mladinskega sveta je težava v tem, da primanjkuje ""vseživljenjske karierne orientacije, pripravništev in praks, delovnih mest oziroma bolje rečeno izobraževalnih programov, prilagojenim razmeram na trgu dela, spodbud mladim podjetnikom in inovatorjem"". To pa so simptomi neperspektivnosti slovenske mladine. Da bi lahko v prihodnosti živeli tako, si želijo preprečiti, da bi celotne generacije posameznikov postale družbeni problem. Po njihovem mnenju je nujno, da se mlade bolj vključuje v družbene procese, da se poveča njihovo družbeno in politično sodelovanje."
https://zurnal24.si/sport/nogomet/ronaldo-ni-za-ronalda-messi-je-boljsi-167866,sport,167866,"Ronaldo ni za Ronalda: ""Messi je boljši"" Upokojeni brazilski virtuoz Ronaldo je kljub igranju za oba španska velikana (p)ostal navijač Real Madrida, a je v zadnjem pogovoru za CNN World Sport priznal, da je od njegovega soimenjaka Cristiana vseeno malce boljši Lionel Messi. ""Brez dvoma sta najboljša igralca na planetu, ampak menim, da je (Lionel) Messi malce pred Cristianom Ronaldom,"" je za televizijski program CNN World Sport dejal Ronaldo. ""(Messi) je veliko bolj kreativen, fascinira nas. Kljub temu, da je iz Argentine, ki je velik rival Brazilije. Messija zelo občudujem."" Ronaldo, ki rojakom v domovini pomaga pri pripravi svetovnega prvenstva za leto 2014, je za konec še ocenil tudi najbolj razvpitega brazilskega nogometaša zadnjih let - Neymarja. Po Ronaldovem mnenju mu manjka še ena ""faza"" razvoja. ""Je izjemen igralec z veliko talenta, a mora izpolniti še eno 'fazo'. Neymar mora igrati v Evropi in uspeti v Evropi,"" je zaključil Ronaldo."
https://zurnal24.si/sport/kosarka/bojevniki-deset-zmag-od-zgodovine-267262,sport,267262,"Bojevniki deset zmag od zgodovine  V severnoameriški košarkarski ligi je bilo v noči na soboto na sporedu osem tekem, ekipi Cleveland Cavaliers in Oklahoma City Thunder pa sta si z zmagama v gosteh zagotovili nastop v končnici. Golden State je le še deset zmag odddaljen od novega vpisa v zgodovino. V Orlandu je Kyrie Irving za Cleveland dosegel 26 točk in pet podaj, od tega je deset točk prispeval v odločilni zadnji četrtini. Čeprav je bil v vrsti gostiteljev s kar 45 točkami izvrstno razpoložen branilec Victor Oladipo, je Cleveland prišel do pomembne zmage. Njihov prvi zvezdnik LeBron James, ki se je vrnil po tekmi počitka, je dosegel 18 točk, osem podaj in sedem skokov. ""Mislili smo si, da se nam bo uspelo prebiti v končnico, tako da ta današnja zmaga ni bila nič posebnega, pred nami so namreč še veliko večje stvari,"" je po tekmi povedal trener Clevelanda Tyronn Lue, ki je dodal, da še ni razlogov za praznovanje. 13. trojni dvojček Westbrooka Končnico si je z zmago v gosteh zagotovila tudi Oklahoma, Russell Westbrook in Kevin Durant sta bila vnovič dobro razpoložena, Oklahoma je s 111:97 ugnala 76ers. Westbrook je zabeležil vodilni 13. trojni dvojček z 20 točkami, 15 ujetimi žogami in desetimi podajami, Durant pa je dodal 26 točk, 13 ujetih žog in šest podaj. Najmanj 20 točk je dosegel že na 54. zaporedni tekmi. ""Vsak večer pridem na igrišče in želim igrati na najvišji ravni. Hkrati želim zadržati tudi nekaj energije za soigralce. Mislim, da je odlično, kako igramo, mislim, da vsi počnemo tisto, kar bi morali,"" je po zmagi dejal Westbrook. ""Splash brothers"" vpisala 70 točk Do nove zmage so prišli pri Golden State Warriors, ki imajo ob le šestih porazih kar 62 zmag, tokrat so bili s 130:112 boljši od ekipe Dallas Mavericks. Stephen Curry je dosegel 31 točk, Klay Thompson pa 39. Bojevniki imajo v tej sezoni že 62 zmag, za izenačitev rekorda Chicago Bulls jih potrebujejo še deset na zadnjih 14 tekmah. V ostalih tekmah so Detroit Pistons s 115:108 premagali Sacramento Kings, Toronto Raptors so bili s 105:91 boljši od Boston Celtics, Houston Rockets pa od Minnesote Timberwolves s 116:111. New Orleans Pelicans so proti Portland Trail Blazers klonili s 112:117, Los Angeles Lakers pa proti Phoenix Suns z 90:95. Liga NBA, izidi: Orlando Magic - Cleveland Cavaliers 103:109Philadelphia 76ers - Oklahoma City Thunder 97:111Detroit Pistons - Sacramento Kings 115:108Toronto Raptors - Boston Celtics 105:91Houston Rockets - Minnesota Timberwolves 116:111New Orleans Pelicans - Portland Trail Blazers 112:117Dallas Mavericks - Golden State Warriors 112:130Los Angeles Lakers - Phoenix Suns 90:95"
http://zurnal24.si/sport/nogomet/saranovic-okrepil-ajdovce-15820,sport,15820,"Šaranović okrepil Ajdovce Ajdovski nogometni prvoligaš Primorje je danes poskrbel za prvo okrepitev pred nadaljevanjem sezone. Za leto in pol se jim je pridružil 31-letni napadalec Edin Šaranović iz Bosne in Hercegovine. Ajdovski nogometni prvoligaš Primorje je danes poskrbel za prvo okrepitev pred nadaljevanjem prvoligaške sezone. Primorje je okrepil 31-letni napadalec Edin Šaranović iz Bosne in Hercegovine, ki je podpisal enoinpolletno pogodbo. Nova okrepitev Primorja je nogometno pot začel v Tošku iz Tešanja, nato je več let igral za Sarajevo, preizkusil se je tudi na Poljskem ter v hrvaškem Slavenu Belupu. Klub je na spletni strani sporočil, da se bo novim soigralcem pridružil v torek. Za kadrovske spremembe so poskrbeli tudi pri drugem severnoprimorskem prvoligašu Hit Gorici, kjer so s kapetanom in prvim vratarjem Mitjo Pirihom podaljšali pogodbo še za dve sezoni, obenem pa so iz kluba sporočili, da so se sporazumno razšli z branilcem Alenom Mijičem."
http://zurnal24.si/magazin/lepota-telo/zaradi-slovencev-telovadila-sest-ur-na-dan-192929,magazin,192929,"Zaradi Slovencev telovadila šest ur na dan Severina je izdala, da pred koncertno turnejo telovadi tudi šest ur na dan in da se sama sebi ne zdi presuha. Čeprav to nenehno posluša od drugih. ""Z osebnim trenerjem tečem vsak dan, zaradi koncertne turneje v Ljubljani pa sem tri tedne telovadila šest ur na dan. Na tekaški stezi sem tekla celo v plesnih čevljih z visokimi petami,"" v hrvaški reviji Gloria razkriva Severina, ki 30. maja v Stožicah pripravlja koncertni spektakel. ""Na hrano ne znam paziti, jem zelo pogosto, a redno hodim na masaže. Med nastopom izgubim do tri kilograme, a jih potem dobim nazaj. Vsi mi govorijo, kako zelo suha sem, a nisem. Imam toliko kilogramov, kolikor sem jih imela pri 20 letih,"" še razlaga pevka, ki je pred kratkim izdala nov album Dobrodošao u klub."
https://zurnal24.si/slovenija/sandoz-prodal-persen-315633,slovenija,315633,"Lek ni več lastnik Persena Blagovni znamki Persen in Neopersen v roke Američanov. Sandoz je blagovni znamki zdravil brez recepta Persen in Neopersen prodal ameriški družbi Alvogen, katere partner v Sloveniji je družba Apta Medica. V Leku pojasnjujejo, da je Sandoz odločitev za odprodajo omenjenih blagovnih znamk sprejel na osnovi strateškega pregleda nabora izdelkov, cene, ki jo je iztržil, pa ne razkrivajo. ""V Sloveniji smo konec maja in v začetku junija obvestili trgovce z zdravili na debelo ter lekarne in lekarniške zavode, da smo prenehali s prodajo in trženjskimi aktivnostmi za ti dve blagovni znamki. Hkrati smo jih tudi obvestili, da bo odgovornost za distribucijo po tem datumu prešla na kupca,"" so povedali v Leku. Ta sodi pod okrilje Novartisa, kamor sodijo vse proizvodne enote v Sloveniji, njegova generična enota Sandoz pa trži generične izdelke. Alvogen je farmacevtska družba s sedežem v New Jerseyju, ki po svetu prodaja prek 350 različnih medicinskih izdelkov, največ generičnih zdravil in zdravil brez recepta. Leta 2009 jo je ustanovil Robert Wessman. Podjetje, ki zaposluje 2800 ljudi in je dejavno v 35 državah, je imelo lani 1,1 milijarde evrov prihodkov. Slovenija Lek podražil zdravila V obstoječi embalaži do odprodaje zalog V Leku so dodali, da se bosta zdravili do nadaljnjega proizvajali v Novartisovi proizvodni mreži. Zdravili persen in neopersen bosta v obstoječi embalaži na voljo do odprodaje zalog pri trgovcih z zdravili na debelo in v lekarnah. Zdravila naj bi bilo na zalogi še kar nekaj, in sicer tako v lekarnah kot pri veletrgovcih. Finance so sicer že pred dnevi pisale, da je partner ameriškega Alvogena v Sloveniji podjetje Apta Medica, ki bo novi imetnik dovoljenja za promet obeh zdravil v Sloveniji. To je za poslovni časnik potrdil direktor Apta Medice Aljoša Rojec, nekoč direktor Onkološkega inštituta, ki se že več let ukvarja s prodajo zdravil na debelo. Dodal je, da postopki na javni agenciji za zdravila, kjer je treba urediti vse za spremembo marketinške avtorizacije oziroma trženja zdravila, nekaj časa trajajo. dezurni@zurnal24.si"
http://zurnal24.si/sport/kosarka/bodiroga-razkril-sorodnik-drazena-v-drugem-kolenu-202192,sport,202192,"Bodiroga razkril: sorodnik Dražena v drugem kolenu Nekdanji košarkar Dejan Bodiroga je v pogovoru za srbsko televizijo Studio B razkril, kako je sorodstveno povezan s pokojnim Draženom Petrovićem. ""Moja babica, očetova mama, prihaja iz družine Petrović. Draženov ded in moja babica sta rojena brat in sestra. Zato sva si sorodstveno zelo blizu. Očeta po prvem, midva pa po drugem kolenu,"" je v pogovoru za srbsko televizijo dejal Dejan Bodiroga. Dražen Petrović, legenda jugoslovanske košarke, je življenje izgubil leta 1993 v prometni nesreči, ko je imel Bodiroga 20 let. Eden najboljših košarkarjev, ki ni nikdar igral v ligi NBA, je razkril, kako je Petrovića spoznal v času, ko je slednji igral za Portland Trail Blazers. ""S svojim klubom Zadrom sem bil na ameriški turneji. Po tekmi med Phoenixom in Portlandom sem se spoznal z Draženom. Videlo se je, da sva si blizu. Res sem bil vesel, da sva se spoznala. Prej se nisva srečevala, ker je njegov oče delal v Šibeniku in se tam oženil. V tem času nismo imeli kontaktov. Po najinem srečanju sem videval njegovo mamo in brata. Vem, da imajo še danes sorodnike v Zemunu,"" je z zanimivo zgodbo še zaključil Bodiroga."
http://zurnal24.si/magazin/lepota-telo/ko-se-seksu-izogibamo-105929,magazin,105929,"Ko se seksu izogibamo Za seksualno anoreksijo naj bi trpela vsaka peta Američanka, pri nas trend narašča.  “Seksualna anoreksija je stanje, za katerega je značilno kompulzivno izogibanje vsemu v povezavi s spolnostjo,” pojasni Pika Bensa, specializantka psihoterapije. Seks postane skriti sovražnik, ki ga je treba držati na distanci oziroma ga imeti pod nadzorom ves čas, doda. S telesnim in umskim izogibanjem ima prizadeti občutek moči, s čimer se zavaruje pred bolečino. Strah pred spolnimi stiki Strokovnjaki, ki se ukvarjajo s spolnostjo, opažajo podobnosti med anoreksijo nevrozo in seksualno anoreksijo, pravi Bensova. “V obeh primerih posameznik kljub izobilju strada. Prizadeti izgubijo stik sami s sabo in nekako tudi z realnostjo. Gre za popačeno doživljanje lastnega telesa. Nenehno jih je strah spolnih stikov, obsedeni so z razmišljanjem o spolno prenosljivih boleznih, lastno telo se jim gnusi, veliko je avtodestruktivnih vedenj, na primer da se režejo po telesu,” še pojasni.Pogosteje pri ženskah Več težav imajo ženske in homoseksualni moški, manj heteroseksualni moški, pove sogovornica in doda, da po nekaterih podatkih za tem trpi 20 odstotkov Američank. Ker je pri nas narejenih zelo malo tovrstnih raziskav, Bensova težko oceni pojavnost pri nas. “Govoriti o seksualnosti, o motnjah spolnosti, je pri nas še vedno težko,” še pove. “Verjetno trend narašča, vendar bolj na račun vse večje ozaveščenosti,” doda.Motnja je ozdravljiva Večina ljudi s to motnjo ima travmatične izkušnje iz otroštva, izkušnjo spolne zlorabe, posilstva ali pa zanemarjanja. “Motnja se zdravi s psihoterapijo, individualno ali skupinsko, zelo uspešno pa je tudi zdravljenje s hipnozo,” sklene Bensova.Seksualna averzijaPri blažjih oblikah si pomagajte z vitaminom E. “Večkrat se zgodi, da gre za upad spolne želje, pomanjkanje libida ali za hud strah pred pričakovanim spolnim odnosom, ki pripelje do hudih odporov do kakršnekoli spolnosti,” pojasni Pika Bensa. Po mednarodni klasifikaciji bolezni je to seksualna averzija oziroma pomanjkanje seksualnega uživanja, pojasni. Vzroki pri mlajših ženskah so pogosto psihični, na primer stres ali depresija, pri ženskah, ki so v menopavzi, pa hormonski."
http://zurnal24.si/sport/cavendisha-poklicala-zmaga-3717,sport,3717,"Cavendisha poklicala zmaga Enajsta etapa najmočnejše kolesarske dirke na svetu Tour de France (192 km) je pripadla Britancu Marku Cavendishu, ki je v ciljnem sprintu prehitel Tylerja Farrarja in Jauhenija Hutaroviča. Skupno vodstvo je zadržal Italijan Rinaldo (AG2R) pred Špancem Albertom Contadorjem, ki zaostaja za šest sekund, in povratnikom na veliko sceno, sedemkratnim zmagovalcem francoske pentlje Američanom Lanceom Armstrongom, z osemsekundnim zaostankom po 11 etapah dirke. Edini slovenski predstavnik na slovitem Touru Špilak, ki je v cilj prikolesaril v času zmagovalca, je za eno mesto izboljšal uvrstitev v skupnem seštevku in je trenutno 99. Armstrong (v ospredju) in Contador še naprej bíjeta bitko za vrh. © AFP Glavna zvezda pa je bil seveda Britanec, ki znova dokazuje, da je trenutno med najboljšimi sprinterji na svetu. Štiriindvajsetletni kolesar moštva Columbia , za katerim sta pred letošnjim že dva nastopa na francoski preizkušnji, je doslej vpisal skupno osem etapnih zmag na tej dirki. Tokrat je zmagi dosegel na drugi in tretji etapi, preden se je kolesarska karavana začela vzpenjati na Alpe. Cavendish je v ciljnem sprintu Američana Farrarja iz moštva Garmin premagal za malenkost, za polovico dolžine kolesa. Britanec pa kljub zavidljivemu dosežku štirih etapnih zmag na tokratnem Touru pri Francozih ne uživa zaupanja. Neimenovani kolesarji so za športni časopis L'Equipe izrazili ogorčenje nad domnevnimi žaljivkami, ki jih je Cavendish trosil o Franciji in njenih ljudeh. Ne morem si pomagati, da sem zmagal. Cavendish ""Cavendish je rasist in je protifrancosko nastrojen. Naj raje pazi, kaj govori, saj tega ne bomo mogli dolgo prenašati,"" se je eden od neimenovanih tekmovalcev razgovoril za časnik. Ko so ga novinarji drugega programa francoske televizije povprašali o tem, je Cavendish omenjene očitke odločno zanikal. ""To absolutno ni res. Trudim se celo, da bi spregovoril nekaj francoskih besed. Zelo rad imam Francijo,"" je povedal Cavendish in medije obtožil, da iščejo senzacijo. ""Vse je precej žaljivo. Očitno nimajo česa pisati o dopingu, pa iščejo drugje in so se spravili name,"" pravi britanski kolesar. ""Ne morem si pomagati, da sem zmagal,"" je po koncu v šali dejal Britanec. ""V zadovoljstvo mi je, da sem tukaj. Hostese so lepe, jaz sem zelo vesel. Končni vzpon ni bil preveč strm in sprint se je začel malce pozneje kot običajno,"" je strnil nekaj vtisov. Tour, 11. etapa: 1. Mark Cavendish (VBr) 4:17:55 2. Tyler Farrar (ZDA) 3. Jauheni Hutarovič (Blr) 62. Simon Špilak (SLO) isti čas Tour, skupni seštevek: 1. Rinaldo Nocentini (Ita/AG2R) 43:28:59 2. Alberto Contador (Špa/Astana) + 0:06 3. Lance Armstrong (ZDA/Astana) 0:08 99. Simon Špilak (Slo/Lampre) 49:07 ."
http://zurnal24.si/sport/nogomet/cassano-pomembno-je-ziveti-144468,sport,144468,"Cassano: ""Pomembno je živeti!"" Italijanski reprezentant in napadalec AC Milana Antonio Cassano se počasi vrača v stare življenjske tirnice. Južnjak je spregovoril o ""šoku"", ki ga je doživel, ko so mu zdravniki postavili diagnozo in ga operirali na srcu, zaradi česar je še naprej močno vprašljiv za Euro 2012. ""To je bil šok. Najbolj pomembna stvar je bila, da se vrnem k vsakodnevnemu življenju. Za povratek na igrišče bom moral počakati šest mesecev. Medtem pa hodim, hodim, hodim ... S toliko kilometri, ki sem jih naredil, bi prišel do Barija!"" je v svojem slogu italijanskim medijem razlagal Antonio Cassano. S tem je spet potrdil bojazni o svojem (ne)nastopu na prihajajočem Euru 2012, saj so mu zdravniki po nujni novembrski operaciji na srcu postavili polletni rok za povratek na zelenice. Selektor Cesare Prandelli je že večkrat izrazil upanje, da bo lahko na turnirju računal na napadalca AC Milana in enega ključnih igralcev prenovljene Italije, ki jo je Prandelli postavil ravno okrog nekdaj problematičnega, zdaj pa nezamenljivega južnjaka iz Barija. Italijani bodo tekmovanje v skupini C začeli 10. junija, ko se bodo udarili z branilko naslova Španijo. Cassano je po besedah o bolezni nekaj lepih stavkov namenil tudi klubskemu soigralcu Zlatanu Ibrahimoviću, na katerega se je močno navezal. ""Je eden mojih najboljših prijateljev. Z njim in s celim Milanom imamo odlične odnose. Čudno je, da imam dober odnos z vsemi, ampak to drži. Ampak jaz sem vedno jaz ..."" je še pristavil Cassano."
https://zurnal24.si/sport/presenetljive-tezave-okovica-in-murraya-184663,sport,184663,"Presenetljive težave Đokovića in Murraya V sončnem Indian Wellsu, kjer temperature dosegajo tudi do 34 stopnij celzija, poteka prvi masters sezone. V drugo kolo sta se z lahkoto uvrstila Rafael Nadal in Roger Federer, medtem ko sta imela Novak Đoković in Andy Murray presenetljivo nekaj več težav. Andy Murray, ki nastopa na prvem turnirju po porazu v finalu OP Avstralije, je potreboval tri nize za zmago proti Rusu Evgeniju Donskoju. Škot je prvi niz, v katerem je po zaostanku 1:5 sicer uspel izenačiti, izgubil 5:7, nato pa se v naslednjih dveh (6:2, 6:2) izognil prvovrstnemu presenečenju. ''V zadnjih letih sem imel tukaj kar nekaj težav in Donskoj je začel zelo, zelo dobro. Poskušal sem vztrajati v izmenjavi in v drugem nizu sem veliko bolje začutil žogo. Tenisa nisem igral šest tednov, zato ne morem pričakovati, da bom takoj prikazal najboljšo igro,'' je povedal Škot. Reuters Prav tako tri nize je za zmago potreboval prvi igralec sveta Novak Đoković. Srb je v prvem nizu povsem razorožil Italijana Fabia Fogninija (6:0), nato pa mu je v drugem nekoliko popustila koncentracija in Fognini je uspel poravnati na 1:1. V odločilnem nizu je Đoković ponovno pritisnil na plin in si z rezultatom 6:0, 5:7, 6:2 zagotovil napredovanje. ''Fabio je igral zelo dobro v zaključku drugega niza, a krivda je bila popolnoma moja. Pri 4:2 sem odigral slabo igro, v kateri sem naredil nekaj neizsiljenih napak, ki so ga vrnile v dvoboj. V naslednjem trenutku sva bila že poravnana in sledilo je nekaj tesnih iger. Vesel sem, da sem naprej,'' je povedal Đoković.Že v soboto sta se v tretje kolo prebila povratnik na trda igrišča Rafael Nadal in branilec naslova Roger Federer. Španec je s 7:6(3), 6:2 premagal Američana Ryana Harrisona, Švicar pa je bil s 6:2, 6:3 boljši od Uzbekistanca Denisa Istomina."
http://zurnal24.si/magazin/vip/kraljev-vnuk-se-je-ustrelil-v-nogo-153586,magazin,153586,"Kraljev vnuk se je ustrelil v nogo Trinajstletni vnuk španskega kralja Juana Carlosa se je med strelnimi vajami ustrelil v stopalo. Filipe Juan Frolian, najstarejši sin hčerke španskega kralja Juana Carlosa, se je v ponedeljek na družinskem posestvu v Sorii, blizu Madrida, med strelnimi vajami ponesreči ustrelil v stopalo. Trinajstletni kraljevi vnuk trenutno okreva v bolnišnici v Madridu. Nesreča pa je obudila rane iz leta 1956, ko se je med čiščenjem orožja smrtno ponesrečil 14-letni Alfonso, brat sedanjega kralja Juana Carlosa. Zgodovinarji uradni razlagi nesreče sicer še danes ne verjamejo."
http://zurnal24.si/slovenija/nevede-pomagala-vohuniti-lastna-obvescevalna-sluzba-249139,slovenija,249139,"Nevede pomagala vohuniti lastna obveščevalna služba Nemški Spiegel je v četrtek poročal, da je NSA v okviru nadzora groženj Zahodu BND več let pošiljala na tisoče tako imenovanih selektorjev za namene nadzorovanja. Nemčijo pretresa obveščevalni škandal, saj naj bi domača obveščevalna služba BND ameriški Agenciji za nacionalno varnost (NSA) nevede več let pomagala vohuniti za nemškimi in drugimi evropskimi podjetji ter tudi politiki. Zadevo sedaj preiskuje nemško zvezno tožilstvo. Nemški Spiegel je v četrtek poročal, da je NSA v okviru nadzora groženj Zahodu BND več leto pošiljala na tisoče t. i. selektorjev, kot so na primer IP naslovi ali številke mobilnih telefonov za namene nadzorovanja. Ti selektorji so bili v sistemih BND shranjeni za nadzorovanje v številnih regijah sveta. A že leta 2008 so sodelavci BND prvič opazili, da je nekaj od teh selektorjev v nasprotju z nalogami nemške obveščevalne službe. Namesto tega je prek teh selektorjev NSA načrtovano iskala informacije o evropskih tarčah, med katerimi je bil tudi proizvajalec letal in orožja Airbus, prav tako pa francoske oblasti. A BND ni ukrepala in ni sistematično preverila seznama selektorjev. Razburjena koalicija in opozicija Ta iskalni seznam je bil šele po razkritjih ameriškega žvižgača Edwarda Snowdna natančneje pregledan. Pri prvem pregledu je bilo ugotovljeno, da je 2.000 selektorjev nasprotovalo evropskim in nemškim interesom. Še nadaljnja preiskava je ugotovila, da je bilo teh spornih iskalnih zahtev več deset tisoč, še piše Spiegel. O obveščevalnem škandalu je v sredo zvečer vodja kabineta nemške kanclerke Angele Merkel Peter Altmaier obvestil parlamentarno komisijo, ki preiskuje pretekle očitke o vohunjenju NSA. Kabinet kanclerke naj bi BND o tej aferi obvestila šele marca 2015, poroča nemška tiskovna agencija dpa. Škandal je razburil tako koalicijo kot opozicijo. Zadevo bo sedaj preverjalo zvezno državno tožilstvo, je napovedal Patrick Sensburg, vodja parlamentarne komisije, ki preiskuje vohunjenje NSA. Še drug član komisije, Andre Hahn, je celo zatrdil, da je morebiti prišlo do izdaje."
http://zurnal24.si/sport/nogomet/mertelj-vrnili-se-bomo-se-boljsi-173959,sport,173959,"Mertelj: ""Vrnili se bomo še boljši"" Po porazu v zadnjem kolu Evropske lige proti Laziu (1:4), so vtise o tekmi in evropski sezoni strnili Aleš Mertelj, Jasmin Handanović in Goran Cvijanović. Slednji še ne ve, ali pozimi ostaja v Ljudskem vrtu. ""Težko se je na takšen način posloviti od navijačev, so pa gostje zasluženo zmagali. Mi smo v pogonu že šest mesecev, 35 ali 36 tekem, ne vem niti sam, in morda se nam je tokrat že malce poznala utrujenost, a to ne sme biti izgovor,"" je po tekmi ugotavljal Goran Cvijanović. ""Oni so izkoristili vsako našo napako, bili so zelo zgoščeni v sredini. Mi smo jim pustili, da se razigrajo, na boku smo jim puščali preveč prostora. Niso nas podcenjevali, mi smo se poizkušali nadigravati z njimi, a nismo uspeli vzpostaviti naše 'pas' igre,"" je še dodal goriški vezist, ki je ob koncu prvega polčasa zadel tudi prečko. Nekdanji član Gorice je eden najbolj zanimivih igralcev Maribora za bogatejše tuje klube in posledično se mariborski navijači sprašujejo, ali bo odlični vezist, ki je pred kratkim tudi zaigral za Slovenijo, januarja odšel iz Ljudskega vrta. ""To boste morali vprašati našega športnega direktorja. Sam se s tem ne obremenjujem, do nedelje bom oddelal svoje, potem pa grem na dopust. Tja grem zagotovo (smeh),"" je odgovoril Cvijanović. EPA Handanović: ""Hiter gol nam je spodnesel noge"" ""Pregoreli smo v preveliki želji, da Evropsko ligo zaključimo z zmago. V ekipi je bilo treba izvesti določene rotacije in to se je poznalo v igri. Hiter zadetek nam je spodnesel noge. Nato je bilo težko zadeti na njihovo postavljeno obrambo, oni pa so vse zadetke dosegli iz protinapadov, čakali so na naše napake in jih tudi izkoristili,"" je boleč poraz v Ljudskem vrtu opisal vratar Jasmin Handanović. A ljubljanski vratar je letošnje evropsko udejstvovanje Maribora vseeno ocenil kot uspešno, zastavljene cilje so slovenski prvaki dosegli. ""Nastopanje v Evropski ligi je nagrada za vso ekipo. Zastavljene cilje smo presegli, hoteli smo doseči več točk kot lani in to nam je uspelo. Veliko smo se naučili, v tej zadnji tekmi pa nas je malo zmanjkalo,"" je zaključil otrok Slovana. Mertelj: ""Sistem s tremi branilci se vrača"" ""Lahko smo ponosni na našo letošnjo evropsko pot, ki nas navdaja z optimizmom. Drugo leto se bomo vrnili še boljši. Tudi ta zadnji poraz, ko se bodo glave ohladile, ne bo vrgel slabe luči na letošnje dosežke. Izgubiti proti tako razigranemu Laziu ni sramota,"" je kljub porazu z Laziem z zadovoljstvom ocenil letošnje nastope v evropskih tekmovanjih Aleš Mertelj. Gorenjski vezist je moral zaradi poškodb in kazni Aleša Mejača tokrat zaigrati na desnem boku. Tega igralnega položaja nekdanji igralec Triglava in Kopra ni vajen. ""Treba se je drugače postavljati in razmišljati. Vseskozi so bili njihovi trije igralci v napadu, vsi so zelo hitri. Več je šprintov in hitrega vključevanja v napad. Na sredini je več enakomernega teka v obrambi, ko je treba zapolniti vrzel, da žoga ne pride v konico napada. A če trener zahteva to od tebe, potem to pač odigraš,"" je dejal Mertelj. Rimljani so zaigrali v postavitvi 3-4-3, ki je domačim povzročala kar precej preglavic. ""Za nas je to malce neklasična postavitev in to nas je presenetilo. A očitno se sistem s tremi v zadnji liniji vrača. Vemo, da je v Italiji Juventus postal prvak s takšnim sistemom,"" je zaključil Aleš."
https://zurnal24.si/sport/nogomet/boateng-s-pivom-polil-muslimana-193418,sport,193418,"Boateng s pivom polil muslimana Bayern München je na Allianz Areni slavil že 23. naslov nemške Bundeslige, ko je branilec Bavarcev Jérôme Boateng s pivom polil soigralca Francka Ribéryja. Francoz, ki je zaprisežen musliman, je dejal, da z Boatengom nikoli več ne bo spregovoril besede.
 Bayern München je v prepričljivem slogu – Bavarci imajo pred najbližjim zasledovalcem kar 22 točk prednosti – osvojil že 23. naslov nemške Bundeslige.Finalisti Lige prvakov so po zmagi proti Augsburgu (3:0) na Allianz Areni proslavljali naslov prvaka, ko se je začelo polivanje s pivom. Franck Ribéry, ki se je po poroki z ženo Wahibo spreobrnil v islam, je želel ubežati svoji ekipi, vendar ga je Jérôme Boateng ujel in ga dodobra zalil z alkoholno pijačo. Ribéry nad dogodkom ni bil navdušen. ''Nikoli več ne bom govoril z Boatengom. Dobro ve, da sem musliman. Ra******* sem,'' je povedal Francoz. ''Napadu'' na Ribéryja, ki na mestu ni kazal znakov jeze, sta se pridružila še David Alaba in Anatolij Timoščuk. ."
http://zurnal24.si/sport/nogomet/la-vanguardia-barca-bo-placala-9-utajenih-milijonov-224319,sport,224319,"La Vanguardia: Barça bo plačala 9 utajenih milijonov  Dnevnik La Vanguardia v nedeljski izdaji poroča, da bo Barcelona že v ponedeljek poravnala utajene davčne obveznosti v višini devetih milijonov evrov. Toliko naj bi po prepričanju madridskega sodnika Pabla Ruza utajili pri vedno bolj škandaloznem prestopu Brazilca Neymarja iz brazilskega Santosa. Barcelonski dnevnik La Vanguardia v nedeljo poroča, da bo plačilo devetih milijonov evrov na ponedeljkovi seji potrdil odbor kluba. Po tem, ko je Ruz klub tudi uradno obtožil davčne utaje, želijo Katalonci na ta način ""minimizirati"" morebitne dodatne ukrepe, dodaja La Vanguardia. Takšno plačilo posameznika ali organizacijo namreč odreši vseh obtožb. Zakon v Španiji sicer predpisuje različne kazni – v nekaterih primerih lahko kazen naraste tudi do šestkratnika utajenega zneska, čemur se želi Blaugrana na vsak način izogniti."
https://zurnal24.si/magazin/vip/voditeljici-prekipelo-likovicevi-jih-je-napela-in-jo-poslala-330214,magazin,330214,"Voditeljici prekipelo, Likovičevi jih je napela in jo poslala … Zapis Angelce Likovič močno vznemiril tudi znano slovensko voditeljico. Pred nekaj dnevi je nekdanja kandidatka za predsednico države, nekdanja ravnateljica in komentatorka resničnostnih šovov, Angelca Likovič, na Facebooku zapisala: ""Dobila je to, kar si je zaslužila."" S tem zapisom je komentirala napad na sodnico Danielo Ružič, ki naj bi jo po zadnjih izsledkih pretepel njen partner. Preiskava še poteka. Njena izjava je dvignila veliko prahu, nanjo so se odzvali tudi znani Slovenci in Slovenke, še posebej ostra in brez dlake na jeziku pa je do Likovičeve radijska voditeljica Anja Ramšak. ""Koliko časa že poslušamo nebuloze teh ljudi, ki bi jim počasi res morali po možnosti z zakonom vzet pravico do razglašanja lastnega mnenja. Nekako, čeprav stežka, razumem srednjeveške polemike okoli splava, nimam težav s tem, da nekateri še živijo po vseh božjih zapovedih, približno mi je jasno, zakaj folk leta 2019 še motijo homoseksualci, ampak, da pa je ženska sama kriva za to, da jih faše? A vi mene zaj*******? Da si zasluži, da jo nekdo pretepe praktično do smrti? Karkoli ženska naredi ali pa reče – ni kriva za zlorabo - psihično ali pa fizično. Nikoli si ne zasluži tega, da jo nekdo prebuta skorajda do smrti, lepo vas prosim. In a bomo take izjave ves čas mirno tolerirali, malce zavili z očmi in rekli: 'Oh, ta Angelca ga pa spet biksa.' Par let nazaj je bila po njenih besedah ženska sama kriva za posilstvo, zdaj je sama kriva za to, da jo nekdo pretepe z bejzbol kijem. In še enkrat – to izjavi ženska o ženski! Mega raz**** me to, res, tako da bom zaključila v najbolj možnem seksističnem tonu ever (na sploh op. a.), ogabno mi je, da si to v resnici mislim – ampak si: 'Angelca, vi ste direkt za šporhert. Držite se te svoje potice, lepo prosim, dovolj je bilo.' Lp. Anja, ženska,"" se je na svojem Facebook profilu razjezila voditeljica."
http://zurnal24.si/magazin/film-glasba-tv/prihajajo-zvezdne-steze-154176,magazin,154176,"Prihajajo zvezdne steze Oktobra se bodo na londonsko konvencijo teleportirali vsi kapitani kultne vesoljske serije. Iz britanske prestolnice prihaja vesela novica za vse trekije oziroma oboževalce priljubljene ZF-serije Zvezdne steze (Star Trek). Po desetih letih se oktobra v London vrača konvencija Zvezdnih stez, ki bo nekaj posebnega ne samo zato, ker bo potekala v Evropi, ampak tudi zato, ker se bodo na istem odru prvič pojavili skupaj vsi zvezdni kapitani.Konvencija Destination Star Trek London bo gostila zdaj že 81-letnega Williama Shatnerja, ki je igral kapitana Kirka na prvem Enterprisu, Patricka Stewarta, ki je upodobil Picarda v njegovem nadaljevanju, Averyja Brooksa, ki je nastopil kot poveljnik Sisko v spin off seriji Zvezdne steze: Deep Space Nine, Kate Mulgrew v vlogi kapitanke Janeway oziroma poveljnice Voyagerja ter Scotta Bakulo, ki je kot kapitan Archer vesolje raziskoval v času pred Kirkovim Enterprisom. Poslastica za trekije Na londonski konvenciji, ki bo potekala med 19. in 21. oktobrom, pričakujejo od 10 tisoč do 15 tisoč ljudi, vstopnice pa bodo naprodaj od 30. aprila. Kot obljubljajo organizatorji, se dogodka ne bodo udeležili samo igralci, ki so upodobili kapitane, ampak tudi nekateri drugi gostje iz serije. Oboževalci se bodo z njimi lahko družili tako na poustvarjenih kot na izvirnih scenah Enterprisa in preostalih štirih vesoljskih ladij, poseben poudarek pa bodo v Excel Exhibition Centru, kjer bo konvencija, namenili tudi interaktivnim vsebinam.Zvezdne steze, ki so se z geslom To boldly go where no man has gone before zapisale v zgodovino znanstvene fantastike, so v petih igranih in eni animirani seriji ter več celovečernih filmih, od katerih je zadnji nastal leta 2009, živele vse od leta 1966."
http://zurnal24.si/sport/kosarka/igra-nevredna-cetrtfinala-poraz-proti-makedoniji-134697,sport,134697,"Igra, nevredna četrtfinala: poraz proti Makedoniji! Že uvrščena Makedonija je Sloveniji zadala še tretji poraz na letošnjem evropskem prvenstvu (59:68). Varovanci selektorja Božidarja Maljkovića so prikazali igro, s katero bi težko prišli v četrtfinale katerega koli turnirja, kaj šele posegli v bitko za odličja. Pred zaključkom drugega dela se bodo Slovenci pomerili še s Finsko, ki je z zmago nad Gruzijo ohranila vse možnosti za napredovanje. Rusi so na večerni tekmi premagali Grke (83:67). Košarkarji Slovenije so doživeli tretji zaporedni poraz na evropskem prvenstvu, tako da bodo uvrstitev v četrtfinale reševali v ponedeljek ob 14.30 proti Finski. Če je bil prvi poraz proti Rusiji nesrečen, drugi proti Grčiji nekoliko nepričakovan, je bil tokratni proti Makedoniji povsem zaslužen, saj je Slovenija prikazala eno najslabših predstav na evropskih prvenstvih. Nezmožnost premagati 47. reprezentanco z lestvice Fiba postavlja pod vprašaj upravičenost napredovanja med osem najboljših, pa čeprav se bomo v ponedeljek merili z ekipo, ki sploh ni uvrščena med prvih 75 moštev na svetu. V primeru zmage proti Finski bo Slovenija osvojila četrto mesto v skupini F in se bo v četrtfinalu pomerila z zmagovalcem jutrišnjega dvoboja med Španijo in Francijo. Za prvi koš na tekmi je Slovenija potrebovala tri minute (7:0), za naslednjih sedem pa Goran Dragić točno 45 sekund (7:7). A žal je bil zvezdnik iz lige NBA edini razpoložen igralec v prvi četrtini, saj je do devete minute sam držal priključek (19:9). Šele ko so se mu v napadu pridružili Uroš Slokar, Jaka Lakovič in Matjaž Smodiš, je Slovenija ujela priključek in v 13. minuti po košu Sama Udriha prvič povedla (22:20). Žal so varovanci selektorja Božidarja Maljkovića nadaljevanje prvega polčasa znova odigrali medlo, brez prave volje in energije, tako da Bo McCalebbu, Vlatku Ilievskemu in druščini iz Makedonije ni bilo težko vzpostaviti vnovičnega vodstva (37:29) ter oditi na veliki odmor z osmimi točkami prednosti. Slovenija je v prvem polčasu metala manj za tri točke kot na dosedanjih tekmah (2:9), izgubila skok (14:17) in čeprav je Maljković v igro poslal enajst igralcev z izjemo Eda Murića, ni bilo košarkarja, ki bi voz potegnil v drugo smer. Res je sicer, da je Makedonija najprijetnejše presenečenje turnirja, saj je izgubila le uvodno srečanja proti Črni gori, zdaj pa ima že šest zaporednih zmag, toda tako slabe predstave Slovenije tudi v drugem polčasu ni pričakoval nihče. Slovenski navijači v dvorani Siemens v Vilniusu so morali žal to mučenje spremljati do konca, več sreče so imeli gledalci pred televizijskimi ekrani, ki so enostavno zamenjali kanal. Za informacijo: Slovenija je zadnjo četrtino sicer dobila s 17:14, a večino košev je dosegla, ko je bil zmagovalec že odločen. Njena igra je bila tako bleda, da so navijači, ki so morali za pot v Litvo ter vstopnice odšteti kar precej denarja, pet minut pred koncem začeli zapuščati svoje sedeže. Rezultat je bil tedaj 61:44, strokovni štab reprezentance z Maljkovićem na čelu pa je lahko v igro poslal tudi mlada Rupnika in Murića. Izjavi po tekmi: Uroš Slokar: ""Makedonci so zasluženo zmagali. Bili so bolj borbeni. Seveda smo si zmago želeli tudi mi, a enostavno po toliko zgrešenih metih in izgubljenih žogah je težko najti kaj pozitivnega. Upam, da nas ta poraz ne bo povsem podrl. Čez dva dni je nova tekma, ki nam trenuto pomeni vse. Igramo v nekem krču, to je povsem druga igra kot smo jo igrali med pripravami."" Edo Murić: ""Ne vem, kaj naj rečem. Izgleda, da smo v rahli krizi. Makedonija je zelo dobro moštvo, danes so bili boljši. Nič nam ni šlo. V vsem so bili boljši od nas. Upam, da se nam bo odprlo vsaj v ponedeljek. Čaka nas najpomembnejša tekma tukaj v Litvi."" Eurobasket 2011, 2. del, 2. krog, skupina F (Vilna): Gruzija : Finska 73:87 (13:22, 20:14, 19:25, 21:26)Sanikidze 16 točk, Šermadini 13; Koivisto 14, Kotti in Koponen 12 Slovenija : Makedonija 59:68 (16:20, 15:19, 11:15, 17:14)McCalebb 19, Ilievski 14; G. Dragić 20, Lakovič 9 Grčija : Rusija 67:83 (16:15, 23:27, 18:23, 10:18)Koufos 15, Zisis 10; Mozgov 19, Šved 15, Kirilenko 13"
http://zurnal24.si/magazin/lepota-telo/hujsajte-med-spanjem-57709,magazin,57709,"Hujšajte med spanjem Hujšanje v spanju niso le sanje. Kvaliteten spanec je zelo pomemben faktor pri uravnavanju telesne teže in ohranjanju zdravega telesa. Rastni hormon Aminokislini arginin in lizin, ki ju vsebuje z beljakovinami bogat obrok, sta pomambna gradnika rastnega hormona. Največ ju je v mleku in mlečnih izdelkih, kot so grudasti sveži sir, skuta ali naravni jogurt, najdemo pa ju tudi v perutninskem mesu in jajcih, ter v ribah in morskih sadežih. Nekako eno uro po tem, ko zaspimo, začne možganski privesek izločati rastni hormon. Rastni hormon je stresni hormon, ki ima sposobnost, da odpira maščobne celice in sprošča maščobe. Med spanjem v celicah izgoreva energija. Čim več rastnega hormona se izloči, tem več maščob izgoreva v celico. Zato je kakovosten spanec pomemben dejavnik za vitko linijo. Pomemben vitamin C Možganski privesek za biosintezo rastnega hormona potrebuje tudi vitamin C. Zato je nujno, da si po večerji privoščite velike količine mineralne ali navadne vode zmešane s sokom sveže stisnjenih limon. Stisnite vsaj dve limoni, napitka ne sladkajte. Za večerjo beljakovine Za večerjo si pripravite beljakovinsko bogat obrok – velik krožnik presne hrane z jajcem, tunino, koščki piščanca ali hladno nemastno pečenko. Presno zelenjavo začinite z jabolčnim kisom in olivnim oljem. Zraven pijte mineralno vodo, ki ste ji dodali žlico jabolčnega kisa in medu in odvečni kilogrami se bodo začeli topiti!"
https://zurnal24.si/sport/nogomet/beckham-dobro-sluzi-21460,sport,21460,"Beckham dobro služi Nogometni zvezdnik David Beckham je zasedel vrh lestvice najbolje plačanih nogometašev, ki jo je objavila francoska revija France Football. Na drugem mestu je Ronaldinho. Angleški nogometni zvezdnik David Beckham je znova zasedel prvo mesto na lestvici najbolje plačanih nogometašev na svetu. Po poročanju francoske revije France Football Beckham na leto zasluži 31 milijonov evrov. Nogometaš nogometnega kluba Galaxy iz Los Angelesa je v preteklosti že bil na vrhu lestvice, a ga je v zadnjih dveh letih prehitel brazilski nogometni virtuoz Ronaldinho. Ta je letos z letnim dohodkom 24,1 milijona evrov nazadoval na drugo mesto, na tretjem mestu pa se je znašel Ronaldinhov soigralec v Barceloninem dresu, Argentinec Lionel Messi, ki je zaslužil 23 milijonov evrov."
http://zurnal24.si/galleries/gallery-168610,magazin,168610,"Prsi je imela kot zrelo jabolko Uživanje na Visu, žgoče sonce, lepa dekleta iz cele Evrope in neomejeno zabave. Tako bi na kratko lahko opisal moj zadnji dopust.  Nekaj dni pred dopustom sem se podal v novo ljubezensko avanturo in zdelo se mi je, da bo Sanja zares dekle mojih sanj. Prikupna črnolaska modrih oči in vedno nasmejanega obraza, me je očarala tudi z vsem ostalim na sebi. Človek bi rekel, da si več ne moreš zaželeti. Čvrste joškice, ljubka zadnjica, vedno zapeljivo oblečena in pripravljena na odhod v neznano. Potem pa je bila tu še njena sestrična Sandra. Vsekakor ne tako zelo atraktivna kot Sanja, a kljub temu zelo všečna. Nekaj v njenih očeh je bilo … kaj pa vem. Nekaj pač in tisto nekaj mi ni dalo miru. Že med potjo se mi je zdelo, da flirta z menoj, da se mi nekoliko prevečkrat nastavi na pot in da izkoristi vsako priložnost za vsaj bežen dotik.Tisti dan je oblekla bikinke in si preko zadnjice navlekla zelo kratko, živo rumeno krilo. Lase si je spela v navihan čop in mi pomežiknila, ko je šla mimo terase. Hodila je kot prava manekenka in pred vrati se je še enkrat obrnila preko rame ter mi poslala poljubček. V meni je kar vrelo od idej, kaj vse bi lahko počel z njo in le stežka sem misli preusmeril k Sanji. Sanja je ležala v senci in brala knjigo. Prav tu sta se razlikovali. Sanja je bila za malenkost preveč resna in umirjena, Sandra pa vsekakor živa kot poper in nikoli ji ni bilo nerodno pokazati, kaj si misli.Odložil sem tablični računalnik na mizo in rekel, da grem malo naokoli. Vprašala je, če gre z mano, pa sem rekel, da ni treba in naj kar uživa v knjigi. Sprehodil sem se do plaže, vmes pogledal še za nekaj seksi puncami, potem pa z očmi poiskal Sandro. Bila je točno tam, kjer sem predvideval. Pod borovcem si je našla svoje mesto in ves čas kukala izpod šilta, kot bi nekoga pričakovala. Pritihotapil sem se ji za hrbet in jo presenetil: »Čakaš koga?« Sunkovito se je obrnila in takoj za tem začudenje zamenjala z nasmehom. Pohotnim nasmehom. »Tebe, lepotec, tebe sem čakala!« Sedel sem k njej na brisačo in opazoval njene lepe prsi. Niso bile dosti večje od Sanjinih, a so imele še lepšo obliko in videti je bilo, da bi lahko stale same od sebe celo brez nedrčka. Sklonila se je k meni, da sem lahko zavonjal njen jagodni vazelin, potem pa se je z dlanjo dotaknila mojega obraza. »Sploh veš, kaj sanjam ponoči, ko sama ležim eno sobo naprej od vajine?«Upal sem, da vem in nisem se motil. Poljubila me je na usta in dlan z mojega obraza umaknila na mojo nogo. Ni se ustavila tam. Njeni vražji prstki so takoj pričeli gomazeti po moji goli koži in zdelo se mi je, da je le še milimetre oddaljena od mojega čedalje tršega korenjaka. Ko se ga je preko kopalk dotaknila, je odmaknila ustnice od mojih in presenečeno zavzdihnila. Pogled je usmerila navzdol in pri tem povsem prekrila izboklino s svojo dlanjo. Znova sva se poljubila in strast, ki je preplavila moje telo je bila še nedoživeta. Nisem več okleval. Tudi sam sem pričel s preiskovanjem njenega telesa in takoj preveril, ali držijo moja predvidevanja glede njenih prsi. Imel sem prav. Res so bile čvrste in v popolni obliki zrelega jabolka, ki samo še čaka, da zagrizeš vanj. Legla sva na brisačo in takrat mi je bilo povsem jasno, zakaj je bila tam. Nihče naju ni mogel videti za visokim zidom, tja pa prav tako ni nihče hodil, saj je bilo prostih precej lepših pozicij na plaži. Z roko je smuknila za moje kopalke in s prsti ugrabila zdaj že povsem trdega korenjaka. Takoj je pričela z njegovo obdelavo in vse, kar sem si o njej mislil, je postajalo resnično. Bila je prava, pravcata pohotnica, lačna trdega tiča in pripravljena zanj skočiti v zelje tudi svoji sestrični. Potem se ga je lotila z usti. O nebesa, kako ga je obdelovala! Ves čas je pogledovala proti meni in se pohotno smehljala kljub polnim ustom. Potem se je ogrnila v drugo veliko brisačo in legla name. Le toliko je slekla spodnji del kopalk, da je imela zunaj svojo lepo ritko, potem pa je sedla na utripajočega tiča in se ob zapeljivih, pohotnih zvokih spustila po njem vse do dna. Z rokama sem se oklepal njene zadnjice, ji mečkal ritnici in užival v njenem naskakovanju, ki se je po nekaj kratkih minutah povsem umirilo in je nepremično obležala na meni. »Fak …, tako hitro mi pa še nikoli ni prišlo. Še enkrat hočem,« je rekla, zajela sapo in mi jezik porinila nazaj v usta."
http://zurnal24.si/slovenija/zasebnost-google-po-poti-facebooka-146685,slovenija,146685,"Zasebnost: Google po poti Facebooka? Spletni velikan Google je napovedal spremembe pogojev uporabe, predvsem na področju zasebnosti. Uporabniki ne bodo imeli veliko izbire. Mnogi si niso predstavljali, da bodo njihovi podatki dostopni toliko stranem in se obdelovali brez njihove vednosti. Google bo kmalu vedel še več o vsakemu izmed uporabnikov: kdo je posameznik in kaj ta počne na spletu, piše Washington Post. Spletni velikan Google je napovedal, da namerava slediti aktivnostim svojih uporabnikov na skoraj vseh svojih straneh oziroma portalih, med njimi so YouTube, Gmail in osnovni iskalnik, ki je najbolj uporabljan med vsemi. Že doslej je Google zbiral precej informacij. Zdaj pa se bo prvič zgodilo, da bodo navzkrižno obdelovali in primerjali podatke ter tako ustvarili popolnejšo sliko lastnosti posameznega uporabnika. Ti pa ne bodo več imeli možnosti, da bi se izvzeli iz tega procesa. Zgolj ""dobronamerno"" zbiranje ""v korist uporabnika""? Z novim načinom obdelave podatkov in torej še večjim zbiranjem posameznikovih informacij nameravajo začeti prvega marca. Strokovnjaki sicer po navedbah Washington Posta menijo, da bo Googlova nova politika delovanje podjetja podvrgla večjemu nadzoru oblasti in tudi vprašanjem o prednostih položaja spletnega velikana pred konkurenco. Premik v Googlovem načinu zbiranja in obdelave podatkov bo podjetju omogočil, da bo lahko uporabniku bolj prilagodilo prikazovanje oglasov na svojih spletiščih. Podjetje je prepričano, da bodo uporabniki od sprememb imeli koristi, saj bodo rezultati njegovih iskanj prilagojeni njegovim siceršnjim zanimanjem. Kje so meje posega v zasebnost? Zagovorniki pravic uporabnikov in zaskrbljeni nad preširokim pretokom osebnih informacij opozarjajo, da je mnogo ljudi, ki uporabljajo Googlove storitve, šokiranih ob spoznanju, da se bodo njihovi podatki zbirali in predelovali na nov način. Ko so pristopili h kateremu izmed spletišč podjetja, namreč niso pričakovali, da bodo svoja zanimanja delili s toliko različnimi spletnimi stranmi, niti tega niso želeli. Če bi bili s tem seznanjeni, v več primerih v storitvah ne bi želeli sodelovati in uporabljati Googlovih spletišč. ""Napoved nove politike zasebnosti pri Googlu vzbuja pomisleke in je nekoliko strašljiva,"" meni vodilni podjetja Common Sense Media James Steyer. Kot piše Washington Post, je Steyer prepričan, da bi morali imeti uporabniki izbiro, ali dovoliti uporabo svojih podatkov ali ne, ne glede na to, da naj bi Google te zbiral zgolj za namene izboljšanja uporabniške izkušnje. Kritike se pričakuje ne le s strani uporabnikov in kritičnih opazovalcev, pač pa tudi s strani ameriških oblasti in Evropske unije."
http://zurnal24.si/sport/nogomet/uefa-tekma-maribora-ni-bila-prirejena-210583,sport,210583,"Uefa: Tekma Maribora ni bila prirejena Evropska nogometna zveza (Uefa) je potrdila, da na tekmi Evropske lige med Mariborom in Bruggeem leta 2011 ni bilo nikakršnih nepravilnosti. Potem ko se je 17. oktobra v javnosti pojavilo namigovanje, da je bila tekma Evropske lige iz leta 2011 med Mariborom in Bruggeem prirejena, so danes pri slovenskih prvakih dobili še odgovor Evropske nogometne zveze (Uefa), ki ni ugotovila nobenih nepravilnosti v zvezi z omenjenim obračunom. ""Ko smo zgroženi prebrali zapise v medijih in si ogledali posnetek oddaje na nemški televizijski postaji ARD o domnevnih manipulacijah, je sledil odločen odziv. Aktivirali smo pravno službo, med prvimi potezami v boju za čist obraz pa smo tudi posredovali dopis Uefi s prošnjo po pojasnilu. Predstavniki krovne evropske nogometne organizacije so temeljito raziskali primer, opravili analizo trga športnih stav in potrdili, da ni šlo za nobeno manipulacijo,"" so na svoji spletni strani objavili pri NK Maribor. Tekma ni bila predmet manipulacij ""Obveščamo vas, da v povezavi s tekmo ni bil sprožen noben disciplinski postopek. Analiza trga športnih stav ni pokazala nobenih znakov nepravilnosti, ne pri stavah pred tekmo in ne pri stavah v živo med tekmo. Zato ta tekma ni bila in ni predmet manipulacij zaradi športnih stav,"" so odgovor Uefe navedli pri slovenskih državnih prvakih in napovedali nadaljnji pravni boj proti tistim, ki blatijo ime kluba. ""Gospod, ki se ukvarja s kavbojskimi teorijami in si z naše strani ne zasluži javnega imenovanja, je ujet v laži. V nesmiselnem, neutemeljenem obtoževanju kluba, ki vsa leta ponosno zastopa Slovenijo v evropskih pokalnih tekmovanjih in se ravna po vseh pravilih pristojnih institucij. Prvo zadoščenje v boju za resnico imamo. S tem pa zgodba za nas ni končana. Zdaj se nadaljuje boj proti osebam, ki so s podlimi podtikanji skušale blatiti ime našega kluba. Po pravni poti,"" so še zapisali pri Mariboru. Maribor zapravil prednost treh golov Namigovanja o nepravilnostih na omenjeni tekmi so v javnost zašla po objavi oddaje na nemški televiziji ARD pred slabima dvema tednoma. Takrat je nekdanji glavni preiskovalec Evropske nogometne zveze Rudolf Stinner trdil, da je bila tekma evropske lige med Mariborom in belgijskim klubom Brugge prirejena. Maribor je na omenjeni tekmi 30. novembra 2011 do 73. minute vodil s 3:0, potem pa do konca tekme dobil štiri gole in tekmo izgubil s 3:4. Dokumentarec: tekma Maribor - Brugge prirejena Nemška televizija ARD je v dokumentarnem filmu, ki je govoril o stavniški mafiji, omenila tudi omenjeno tekmo v Ljudskem vrtu. Stinnerju naj bi naročili, da naj bo pozoren na to tekmo, saj bodo 20 minut pred koncem vplačane velike vsote na zmago gostov."
http://zurnal24.si/slovenija/polnijo-ga-slovenci-128869,slovenija,128869,"Polnijo ga Slovenci Šport hotel. Cen še ne morejo povišati. Letos načrtujejo 30-odstotno rast. Šport hotel Pokljuka trenutno še ni polno zaseden; po besedah direktorja Rada Urevca več gostov pričakujejo v drugi polovici julija in avgusta. Gostje so v večini, kar 99-odstotno, Slovenci. “Da smo v Triglavskem narodnem parku, je naša prednost, saj si vse več gostov želi počitnice preživeti aktivno v naravi,” je dejal Urevc.Julija lani je bila zasedenost 50-odstotna, letos pa načrtujejo 30-odstotno rast. Za goste so pripravili sedemdnevne, petdnevne in tridnevne pakete, vsak dan pa so jim na voljo tudi izleti, med drugim v Pokljuško sotesko, kolesarski izlet na Mrzli studenec in Zajamnike ter kraljevska tura na Debelo peč. Kriza znižala cene “Na izletih se nam lahko vedno pridružijo tudi drugi obiskovalci, vodenja pa bodo julija in avgusta,” je pojasnil direktor. V hotelu so uredili večnamensko dvorano, ki lahko sprejme do sto ljudi, gostom je na voljo savna, za otroke pa so pred hotelom postavili igrala. Za uspešno poletno sezono morajo imeti vsaj tri tisoč nočitev, ob tem pa je Urevc poudaril, da bi se morala zdajšnja cena za polpenzion s 30 evrov povišati na 50 evrov, kar pa je v slovenskem hotelirstvu trenutno nemogoče.Večjih investicij zdaj ne načrtujejo, bodo pa morali najpozneje v dveh letih zgraditi čistilno napravo, za katero potrebujejo vsaj 20 tisoč evrov."
https://zurnal24.si/sport/nogomet/bale-in-modric-sokirana-kako-ni-291158,sport,291158,"Bale in Modrić šokirana: ""Kako ni?"" Zvezdnika Real Madrida sta bila po zadnji ligaški tekmi sezone šokirana nad proceduro španske La Lige. Svoje si je mislil tudi Cristiano Ronaldo. Šok in nevero je po zmagi nad Málago, s katero si je Real Madrid zagotovil 33. naslov državnega prvaka, moč razbrati z obrazov Garetha Bala in Luke Modrića. Madridčani so v zadnjem krogu prvenstva zadržali tri točke prednosti pred Barcelono in se na zelenici veselili nove ligaške lovorike, a o pokalu ni bilo ne duha ne sluha.Modrić in Bale sta predstavnika kluba Juana Camila Andradeja vprašala, kjer je pokal, njegov odgovor pa ju je naravnost šokiral. ""V La Ligi se pokal podeli na začetku nove sezone,"" jima je pojasnil. Oba sta ob tem le debelo pogledala.Bale se je kasneje obrnil še na Cristiana Ronalda in vprašal: ""Ni pokala?"" ""Ne. Jeb**a šala,"" mu je odvrnil portugalski napadalec. Pogovor med nogometaši Reala so ujele televizijske kamere španskega programa El Dia Despues."
http://zurnal24.si/svet/hrvaska-je-v-eu-zascitila-kislo-zelje-255457,svet,255457,"Hrvaška je v EU  zaščitila kislo zelje Hrvaška je v evropski register izdelkov z zaščiteno označbo porekla vpisala Ogulinsko kislo zelje.  Hrvati so že zaščitili Krški pršut, Ekstra deviško olje s Cresa in Neretvanske mandarine. Ogulinsko kislo zelje se pridobiva s kisanjem avtohtone vrste ogulisnkega zelja, ki se, navajajo s vladnem sporočilu, razlikuje od kislega zelja iz drugih vrst zelja. Poleg tega za kisanje dodajo samo pet- do šestodstotna bistra raztopina kuhinjske soli, brez dostopa zraka pa se nato tvori mlečna kislina kot naravni konzervans. Slovenija je na isti način zaščitila že Nanoški sir, Tolminc, Bovški sir, Mohant, Prekmursko šunko, Ekstra deviško oljčno olje Slovenske Istre, Kočevski gozdni med, Kraški med, Kraško jagnjetino, Kraški ovčji sir in Piransko sol. dezurni@zurnal24.si"
https://zurnal24.si/sport/zimski-sporti/trener-izpostavil-prvega-slovenskega-aduta-318963,sport,318963,"Trener izpostavil prvega slovenskega aduta V soboto se bo z ekipno tekmo v Wisli začela nova sezona smučarskih skokov. Smučarski skakalec Jernej Damjan, ki je bil minulo zimo ob Petru Prevcu najboljši Slovenec v svetovnem pokalu, sezono pa je lani odprl z zmago v Kuusamu, bo tokrat eden glavnih adutov na uvodu v Wisli. Selektor Gorazd Bertoncelj meni, da je Damjan ta čas najbolje pripravljen v slovenski vrsti pred začetkom jubilejne, 40. sezone svetovnega pokala. Nova sezona Šport Prevc se bo še načakal Petintridesetletni skakalec ima za pasom dve zmagi v svetovnem pokalu; prvič je slavil leta 2014 v Sapporu, drugič pa lani na svoji prvi tekmi sezone v Kuusamu, ko mu je tedanji selektor Goran Janus kot članu B-reprezentance ponudil priložnost, pa je enostavno ""prišel, videl, zmagal"". Sezono svetovnega pokala je končal na 17. mestu; od njega je bil v slovenski vrsti s 15. mestom boljši le Prevc. Na olimpijskih igrah v Pyeongchangu je ostal brez vidnejšega dosežka, zato pa je z ekipo na svetovnem prvenstvu v poletih v Oberstdorfu osvojil srebrno kolajno. Novo sezono, ki se bo začela konec tedna na Poljskem z vrhuncem februarja na svetovnem prvenstvu v Seefeldu, je, kot pravi, pričakal dobro pripravljen. ""Počutim se dobro, kolena so v redu, telo je v redu, kar je bistveno, saj moraš pri mojih letih najprej s tem začeti. Pred naslednjim fantom v reprezentanci imam več kot deset let 'fore', ampak ne glede na to, je ekipa izjemno 'luštna',"" je dejal. ""Prijetno je naokoli hoditi s takšno ekipo, vsi so 'pozitivci', uživam v njihovi družbi, čeprav so toliko mlajši,"" je povedal Ljubljančan o vzdušju pred prvimi tekmami in o novi vlogi ""seniorja"" dodal: ""Imam mlajšega brata, tako da sem tega že vajen. Všeč mi je, da mi fantje zaupajo, in če je kaj narobe, mi povedo. Jaz se pa tudi z veseljem za njih postavim. Ko si mlad, včasih počepneš, ko je treba kaj povedati, tako da z veseljem prevzamem tudi to vlogo. Super ekipa je! Fantom ne težim z nasveti, če me pa kdo kaj vpraša, z veseljem pomagam."" Nova era Šport Kranjcu gre vse skupaj krepko na živce: ""Tega ne potrebujemo"" Na vprašanje, s kakšnimi cilji vstopa v sezono, je izkušeni skakalec odgovoril, da ni imel praktično nobene primerjave, morda le na zadnji tekmi poletja v Klingenthalu. ""Če črpam od tam, potem bo sezona v redu - če bodo moji skoki pravi, bodo tudi rezultati pravi. Ampak v Wislo grem povsem neobremenjeno, sploh po tem, kakšen fiasko je bil lani tam. Tekma je bila bolj boj za to, kdo bo preživel, kot pa za to, kdo bo zmagal. Upam, da bo letos skakalnica bolje pripravljena,"" je razmišljal Damjan. ""Zavedati se je treba tudi, da gre za prvo tekmo sezone, zato večina fantov sploh še ni pristajala na sneg in ne glede na kilometrino vsak potrebuje nekaj časa, da se privadi."" Lani je Damjan uvodne tekme kot B-reprezentant izpustil, nato pa že v Ruki skočil do zmage. Če primerja lansko in letošnjo pripravljenost meni, da je ostal v dobri formi: ""Mislim, da sem lansko formo nekako prenesel čez poletje do zdaj, a vseeno je težko napovedovati. Kajti moja forma ni veliko vredna, če so tekmeci šli pet korakov naprej. Iskreno povedano, ne vem. Rad bi samo naredil svoje skoke, dal sebe na maksimum. Do zdaj je bilo v vseh letih to dovolj in po mojem bo letos tudi. Bomo videli. Ne vem še, kam sodim."" Profimedia Pričakovano kot največji cilj sezone izpostavlja SP, ki je v poolimpijski sezoni spet na sporedu. ""Glede na to, da sem lani v Innsbrucku kar dobro skakal, da mi tista skakalnica zelo ustreza, bi rad še kaj naredil. Za zdaj imam štiri kolajne s SP, če bi imel še peto, bi bilo zelo lepo. Če bi bila ekipna, bo pa še toliko lepše, ker se bomo lahko kar štirje veselili,"" je povedal Damjan in razkril še en, zanj osebno zelo pomemben, cilj nove zime. ""Moj cilj je, da pridem v Planico bolj spočit kot lani. Ker lani je bilo vsega preveč, da sem vedel, da tam ne bom ničesar naredil. Butasto se mi zdi, da pridem na najlepšo tekmo sezone, domov, pa že vnaprej vem, da ne bo šlo. Preveč tekem je bilo. Moje telo je takšno, da dela, dela, dela, dela, ko je pa enkrat preveč, se 'zakrči' in edina stvar, ki pomaga, je deset dni premora. Tega si pa med sezono ne morem privoščiti. Ne vem še, kako bom letos to popravil, a veliko sem delal na regeneraciji, masažnih prijemih, fizioterapiji ..."" Nova sezona svetovnega pokala se bo uradno začela s sobotno ekipno tekmo pod žarometi v Wisli, po 33 tekmah pa bo tradicionalno finale spet na sporedu od 22. do 24. marca 2019 v Planici. Skakalce med 19. februarjem in 3. marcem čaka še nordijsko SP."
https://zurnal24.si/sport/nogomet/katanec-resuje-kadrovsko-krizo-280481,sport,280481,"Katanec rešuje kadrovsko krizo  Selektor Srečko Katanec je namesto poškodovanih Roberta Berića in Kevina Kampla na priprave povabil napadalca Basla Andraža Šporarja in vezista Maribora Aleksa Pihlerja. Selektor Katanec izmed prvotno predvidene petindvajseterice ne more računati kar na tri nogometaše, zato je že vpoklical dva novinca. Na Malto in pozneje na Poljsko, kjer bo Slovenija igrala prijateljsko tekmo, zaradi poškodb ne bodo potovali Kevin Kampl (poškodbo narta je staknil na tekmi lige prvakov med Tottenhamom in Bayerjem), Robert Berić (z azerbajdžansko Gabalo si je poškodoval stegensko mišico), pa tudi ne Roman Bezjak, ki soigralcem ne bo mogel pomagati zaradi zlomljenega prsta na nogi. Danes sta zaradi vseh težav, na seznamu poškodovanih je tudi Bojan Jokič, selektorjevo vabilo prejela še vezni igralec Maribora Aleks Pihler, ki je bil član reprezentance že za tekmi s Slovaško in Anglijo, vendar ni zaigral, ter napadalec izbrane vrste do 21 let in švicarskega Basla, Andraž Šporar. Reprezentanca se bo pred potjo na Malto zbrala na Brdu pri Kranju v ponedeljek, prvi trening pa bo opravila ob 16. uri."
http://zurnal24.si/slovenija/nova-tajnica-na-sodiscih-89347,slovenija,89347,"Nova tajnica na sodiščih Med slovenskimi spletnimi naslovi je te dni zaokrožila novica o novi telefonski tajnici na slovenskih sodiščih. Zgolj šala ali zrno resnice? Med 15. julijem in 15. avgustom na slovenskih sodiščih potekajo tako imenovane sodne počitnice, ko za zidovi hramov pravice rešujejo zgolj najnujnejše zadeve, medtem ko na sodne razprave v tem času ne vabijo. Tudi zaposleni ta čas bolj ali manj izkoristijo za letne dopuste; da bi vendarle poskrbeli za vse kličoče, so si omislili telefonsko tajnico, ki nagovori takole: Lepo pozdravljeni! Poklicali ste sodišče. Če kličete v zvezi s civilnopravnimi zadevami, pritisnite 1. Če kličete v zvezi s kazenskimi zadevami, pritisnite 2. Če je vaš odvetnik Peter Čeferin, Senica ali Franci Matoz, pritisnite 3 in po pisku pustite svoj naslov. V treh dneh vam bomo po pošti poslali oprostilno sodbo. Če ste tajkun, župan, poslanec, YES-ovec, član Lions, Rotarijanec ... pritisnite 4. V treh dneh bomo založili vaš spis do zastaranja. Gre seveda za šalo, ki je te dni začetka sodnih počitnic zaokrožila med slovenskimi spletnimi naslovi, priromala pa je tudi do nas. V duhu lahkotnosti sodnih počitnic smo se ji nasmejali tudi mi. S kislim priokusom? Saj veste, stari slovenski rek naj bi namigoval nekako takole: ""V vsaki šali je vsaj zrno resnice ..."""
http://zurnal24.si/magazin/film-glasba-tv/wahlberga-je-sram-svoje-preteklosti-94016,magazin,94016,"Wahlberga je sram svoje preteklosti Uspešni filmski igralec in televizijski producent Mark Wahlberg, ki je svojo kariero začel kot raper, je nedavno izjavil, da se danes sramuje svoje glasbene preteklosti. Dejal je, da je bil pravi kreten. Mark Wahlberg, nekoč znan kot raper Marky Mark, zardi vsakič, ko nekdo omeni njegovo glasbeno preteklost. 39-letni producent in igralec pravi, da se zelo nerad spominja dni, ko je poskušal uspeti kot glasbenik. ""Joj, kako sem se osramotil. Takrat sem mislil, da sem tako kul, ampak ko zdaj pogledam nazaj in poslušam svoje posnetke, vidim, da sem bil pravi kreten."" Zvezdnik pravi, da je že davno hotel pozabiti svojo glasbeno preteklost, a mu tega ne dopušča njegova družina, ki se iz tega stalno norčuje. ""Z bratom in prijateljem sem gledal neki dokumentarec o glasbenikih v 90. letih, in omenili so tudi moje ime. Oba sta umirala od smeha,"" je razložil Mark in dodal, da ne mine dan, da se prijatelji ne bi norčevali iz njega."
https://zurnal24.si/magazin/bizarno/snemanje-debeluske-v-bikiniju-agresivno-prekinili-317212,magazin,317212,"Snemanje debeluške v bikiniju agresivno prekinili Snemanje je trajalo le šest minut. Blogarka Anna O’Brien, model s prekomerno telesno težo, je imela neprijetno izkušnjo v nekem hotelu v Las Vegasu, v katerem je želela za svoj blog posneti nekaj fotografij v bikinkah. Hotel je poklicala pred svojim prihodom in odgovorne prosila za dovoljenje. Njeni prošnji so ugodili, ko pa se je snemanje začelo, so ga varnostniki hotela »na agresiven način« prekinili. »Najprej me je bilo sram, nato pa sem bila jezna. Podobna snemanja sem v hotelih po vsem svetu imela že večkrat, a takšnega odziva še nikjer nisem doživela,« pravi Anna, ki tovrstnega odziva varnostnikov ne želi mirno sprejeti tudi zato, ker so se po hotelu sprehajale promotorke, ki na sebi niso imeli dosti več blaga kot ona. Anna je zato prepričana, da je bila agresija povezana z njeno telesno težo. »Svoje telo res ljubim, a preteklih izkušenj ne morem izbrisati ali pozabiti.« Revija Cosmopolitan je hotel zaprosil za pojasnila. Povedali so jim, da so snemanje prekinili, ker Anna ni imela dodatnih dovoljenj, ki so potrebna za snemanje v kopalkah. »Vse goste v kopalkah, ki se sprehajajo po hotelu, vedno prosimo, da se pokrijejo,« so povedali in dodali, da jih blogarka ni obvestila o tem, kakšna bo narava njenih fotografij. Anna pravi, da je ta incident dokaz, da se mora v naši družbi glede kulture telesa še marsikaj spremeniti. »Gre za opomin, da so takšne fotografije pomembne, in sicer zato, da jih normaliziramo.«"
http://zurnal24.si/sport/trstenjakova-izgubila-bron-cetic-v-bolnisnici-204046,sport,204046,"Trstenjakova izgubila bron, Četić v bolnišnici Slovenska judoistka Tina Trstenjak je na svetovnem prvenstvu v Riu de Janeiru v kategoriji do 63 kilogramov osvojila peto mesto, potem ko je v borbi za bron izgubila proti Francozinji Gevrise Emane. V četrtek je nastopil še Jesenko Četić in v kategoriji do 81 kg po porazu v tretjem krogu delil 9. do 16. mesto. Četrti dan svetovnega prvenstva v Riu de Janeiru sta nastopila dva slovenska borca. Tina Trstenjak bo v kategoriji do 63 kg po dveh zmagah in porazu v četrtfinalu nastopila v repasažu, Četić pa je v kategoriji do 81 kg dvoboje končal po dveh zmagah in porazu. Trstenjakova je uvodoma premagala Avstrijsko Kathrin Unterwurzacher. Slednja je dobro minuto pred koncem padla za vazari, judoistka Sankakuja pa je prednost brez težav držala do konca. V drugi borbi je svojo premoč pokazala še Ukrajinki Svitlani Čepurini in jo premagala s prednostjo treh kazni. V četrtfinalu ji je pot prekrižala Izraelka Jarden Gerbi. Po dveh minutah je Izraelka vrgla za ipon in predčasno zmago. Boja za bron hitro konec V repasažu se je Trstenjakova znova stepla kot zna. Japonki Miki Tanaka ni pustila dihati, vseskozi je stopnjevala ritem, jo vrgla za juko in nato spravila še v končni prijem. Borba za bron ji je namenila odlično Francozinjo Gevrise Emane, staro znanko olimpijske prvakinje Urške Žolnir, zdaj trenerke Trstenjakove. Francozinja je za deseto odličje na največjih tekmovanjih hitro kronala svojo premoč. Borba se je komaj dobro začela razvijati, ko je Francozinja po dobri minuti začela silovit napad, ki se je z metom za ipon končal že krepko zunaj borilnega prostora. Nasveti Žolnirjeve premalo ""Nisem najbolj zadovoljna, čeprav je peto mesto lep rezultat, je to še vseeno daleč od tretjega mesta, kolajne ni. Današnje borbe so bile sicer v redu, ne čisto vse, a imam še čas. Borba za bron je bila težka, nasedla sem nasprotnici, ki me je dobila na mojo napako,"" je po petem mestu dejala Trstenjakova. Slednji je ob blazini svetovala olimpijska prvakinja Žolnirjeva, zdaj njena trenerka. Tudi sama ima negativni izkupiček z omenjeno Francozinjo, a skupaj s Trstenjakovo želi najti orožje za zmago. ""Urška mi je dobro svetovala, kaj moram narediti. A že proti Izraelki sem naredila napako, zdaj pa tudi. Na srečo sem še mlada in imam še čas. To je zdaj treba pozabiti in iti naprej, še bodo tekmovanja,"" je še dejala Trstenjakova. Po pretresu možganov izguba spomina Lepo je presenetil tudi novinec v članski zasedbi Slovenije za svetovno prvenstvo. Ljubljančan se je vrhunsko boril, v prvi borbi presenetil drugega z jakostne lestvice Japonca Keito Nagašimo in ga premagal. V drugi borbi je bil z iponom boljši od Kolumbijca Felipeja Pinedo. V tretji borbi se je za uvrstitev v četrtfinale in s tem popoldanskim delom tekmovanja pomeril z Avstrijcem Marcelom Ottom, a že po 15 sekundah padel za ipon. Padec je bil tako silovit, da je Četić utrpel pretres možganov. Po takojšnji zdravniški oskrbi v dvorani in kasneje v reševalnem vozilu, trenerka Olga Štirba je le dejala, da se ničesar ne spomni, sta borec in Štirba prizorišče zapustila. V petek bo v dvorani Maracanazinho še zadnji slovenski nastop; v kategoriji do 78 kg se bo borila Ana Velenšek, ki jo čaka Britanka Natalie Powell."
http://zurnal24.si/slovenija/borut-pahor-podvomil-v-smiselnosti-zamenjave-nacelnika-generalstaba-305406,slovenija,305406,"Borut Pahor podvomil v smiselnost zamenjave načelnika generalštaba Predsednik republike dvomi v smiselnost zamenjave na vrhu vojske pred volitvami. ""Predsednik republike je ponovil dvom o smiselnosti zamenjave načelnika štiri mesece pred volitvami,"" so sporočili iz kabineta predsednika vlade in vrhovnega poveljnika obrambnih sil Boruta Pahorja, po tem ko ga je ministrica za obrambo Andreja Katič seznanila z razlogi za imenovanje novega načelnika generalštaba Slovenske vojske Alana Gederja. Odločitev o zamenjavi načelnika generalštaba je v pristojnosti vlade, kot je danes povedala ministrica, pa ji je žal, da kljub nasprotovanjem, tega ni naredila že prej. Ni sicer želela odgovoriti na vprašanje, ali je bil predsednik republike Borut Pahor tisti, ki je Ostermanovi zamenjavi nasprotoval. Kot je znano, sta bila z Andrejem Ostermanom v slabih odnosih. Ministrica je danes generalštabu očitala, da se je odločil za preverjanje usposobljenosti 72. brigade, čeprav ji je bila šele pred kratkim dodana še ena četa, ki pred tem ni opravila 18-mesečnega usposabljanja. V generalštabu so vedeli, da je nemogoče, da enota opravi Natovo preverjanje po metodi CREVAL, pa so vseeno šli v preverjanje, je izpostavila ministrica in ob tem dodala, da smo s tem vojake po nepotrebnem izpostavili negativni oceni, sploh v očeh javnosti: ""Tega si niso zaslužili."" V Slovenski vojski so včeraj odgovorili, da niso prvi, ki so dobili negativno oceno, zanikali pa so, da imajo vojaki neprimerno opremo. Menjave na vrhu Slovenija Vlada razrešila načelnika generalštaba Andreja Ostermana, na njegovo mesto Alan Geder"
http://zurnal24.si/magazin/priznavam-samo-naravno-lepoto-46966,magazin,46966,"Priznavam samo naravno lepoto Kar naenkrat stoji pred mano tista rdečelasa sošolka, ki je imela že od nekdaj tako dolge noge, da smo ji jih zavidale vse potrditve okolice željne najstnice. ""Da le nimam njenega nosu,"" je bila naša okorna tolažba. Bolj posledica zavisti nad prvim dejstvom kot grozovitosti drugega. Kajti tako je bilo z našo sošolko – mati narava ni bila radodarna zgolj pri dolžini njenih nog, ampak tudi pri dolžini njenega nosu. Po petnajstih letih jo zdaj spet srečam. Enako dolgonogo kot nekoč, a v obraz zelo spremenjeno. Zdela se mi je nekoliko čudna. ""Le kaj se je zgodilo z njo? Se je tako spremenila zaradi pretečenih let?"" premlevam v mislih. ""Nos sem si operirala,"" končno prizna ob mojih ''kravjih"" pogledih. Niti malo ponosno. ""Aha,"" zamomljam. Je mogoče, da nekaterim ljudem nepopolnost pristoji bolje od popolnosti?! Pa sem ujeta v zanko: kaj sploh je popolnost? Ali ni to zgolj kriterij, ki ga prek medijev lepotni kirurgi določajo svojim ovčicam zato, da bi te nagonsko zavijale pod njihove skalpele? Ker pri tridesetih mi je pa že toliko jasno, da vem, da se popolnost ne skriva v popolnem nosu, popolnem pasu, popolnih nogah ali popolnem dekolteju, kot smo naivno in neizkušeno mislili kot najstniki. Pamela Anderson ni prav nič popolnejša od Gwyneth Paltrow zato, ker ima v svojih dojkah dve ogromni silikonski vrečki. Ravno nasprotno. Deluje izumetničeno, da ne rečem patetično. Popolnost ali recimo raje harmonijo s samim seboj je treba poiskati V sebi. Ne NA sebi. In ta proces je po mojem mnenju dolgotrajnejši kot okrevanje po eni, dveh ali celo treh lepotnih posegih. Lep primer neuspešne ""instant"" rešitve je naša Marjeta, ki je po petnajstih letih pred mano stala v enaki zadregi kot takrat v gimnaziji. Po petnajstih letih še vedno zaradi svojega nosu. Le da tokrat zaradi prekratkega. P. S. Pa še nekaj morate vedeti: ženske ženski ne priznavamo njene lepote, če ta ni naravna. Boj bi bil preprosto nepravičen."
http://zurnal24.si/sport/kosarka/potrjeno-ilievski-odhaja-k-efesu-131696,sport,131696,"Potrjeno: Ilievski odhaja k Efesu Na spletni strani evroligaškega kluba Anadolu Efes so potrdili, da so v ekipo uspeli zvabiti tudi Vlada Ilievskega, ki je bil v lanski sezoni eden od nosilcev igre Union Olimpije. Domen Lorbek odhaja v Italijo. Makedonec s slovenskim potnim listom je s Turki podpisal enoletno pogodbo z možnostjo podaljšanja za še eno leto. Nekdanji Efes Pilsen tako sestavlja eno najmočnejših ekip v Evropi. Že pred Vladom Ilievskim sta z Anadolu Efes podpisala nesojeni slovenski reprezentant Saša Vujačić in turški zvzednik Ersan Ilyasova.Ilievski je lansko sezono preživel v Ljubljani pri Union Olimpiji in bil eden od nosilcev igre. Makedonec je po koncu tekmovalnega leta izrazil željo po obstanku v Stožicah, a vodilni možje ljubljanskega evroligaša njegovih želja niso uslišali. Za Ilievskega bo Anadolu Efes po Olimpiji, Barceloni, Tau Cermaici, Lottomatici in Sieni že šesti klub v Evroligi.""Ilievski bo veliko prinesel ekipi, gre za izkušenega igralca, ki je igral v najboljših evropskih klubih in bo prispeval pomemben delež,"" je ob podpisu pogodbe z makedonskim reprezentantom, ki se te dni mudi na turnirju Adecco pokal EX-YU v Ljubljani, povedal športni direktor Efesa Özerhun Peters. Domen Lorbek v Avellino Klubski status je razrešil tudi Domen Lorbek, ki je moral sodelovanje na letošnjem evropskem prvenstvu v Litvi odpovedati zaradi poškodbe. Nekdanji igralec Olimpije bo kariero nadaljeval v Italiji pri S. S. Felice Scandone Avellino Sidigas. Novico o prestopu je klub potrdil tudi na svoji spletni strani. Za Domna bo to drugi italijanski klub, potem ko je v sezoni 2008/2009 nosil dres Benettona, nazadnje pa je igral za španski Lagun Aro. Trener Avellina Frank Vitucci je ob prihodu slovenskega reprezentanta izrazil veliko zadovoljstvo in s tem tudi zapolnil vrzel na položaju krila."
https://zurnal24.si/svet/ne-uriniraj-ali-pa-piskam-171595,svet,171595,"Ne uriniraj ali pa piskam!  Imeti stranišče v stanovanju je nekaj samoumevnega, mar ne? No, kar polovica Indijcev doma nima stranišča, zato je izločanje na prostem precej vsakdanji pojav. Uriniranje v javnosti bodo poskušali omejiti z bobni in piščalkami.  Nov pristop so uvedli v 34 vaseh v zahodni indijski zvezni državi Radžastan. Štiri ali pet ljudi bo hodilo okoli in ""zakričalo, udarilo na boben ali zapiskalo"", če bodo koga videli, da v javnosti opravlja malo ali veliko potrebo. Večkratnim kršiteljem bodo naložili kazen, poroča BBC. Stara navada – železna srajca Pljuvanje in opravljanje potrebe je pogost pojav po vsej Indiji. Kar polovica od 1,2 milijarde prebivalcev doma nima stranišča. V vaseh pa tudi tisti, ki ga imajo, pogosto raje odidejo na prosto. Oblasti bodo uporabo stranišč spodbujale tudi s subvencijami za vse tiste, ki bi si ga želeli zgraditi. S človeškimi iztrebki se sicer prenaša kar lepo število bolezni. Oblasti menijo, da ljudje ""na prostem"" kljub temu vztrajajo zaradi kulture in tradicije."
http://zurnal24.si/sport/caroline-se-norcuje-iz-serene-williams-176261,sport,176261,"Caroline se norčuje iz Serene Williams Danska teniška igralka Caroline Wozniacki je v brazilskem Sao Paulu zaigrala na ekshibicjskem obračunu z Marijo Šarapova. S 6:2, 7:5 je slavila Rusinja, medtem ko je Wozniackijeva več časa posvetila imitiranju Serene Williams. EPA Svetovni teniški zvezdniki se mudijo v Sao Paulu, kjer so na sporedu ekshibicjski obračuni. V Braziliji je tudi Roger Federer, ki se je v prijateljskem vzdušju pomeril s Thomazom Bellucijem in Jo-Wilfriedom Tsongajem. Švicar je za obisk Južne Amerike prejel 12 milijonov evrov.V Sao Paulu sta se pomerili tudi Caroline Wozniacki in Marija Šarapova. Ekshibicijski spopad je pripadel Rusinji, ki je bila boljša s 6:2, 7:5. Wozniackijeva se je med obračunom posluževala tehnike Novaka Đokovića in si za to priložnost sposodila Sereno Williams. Deseta igralka sveta si je napolnila nedrček in hlačke ter z novo pridobljenimi oblinami imitirala zmagovalko petnajstih turnirjev za grand slam."
http://zurnal24.si/sport/nogomet/beckham-city-nima-moznosti-za-naslov-141680,sport,141680,"Beckham: ""City nima možnosti za naslov"" Legenda angleškega nogometa David Beckham v Premier League resno favorizira svoje nekdanje moštvo Manchester United. Zadovoljno pa si ob Realovi prednosti šestih točk pred Barcelono roke mane Ronaldo. A ne Cristiano. David Beckham meni, da zapravljivi Manchester City nima možnosti za angleški naslov, čeprav ima po 13 tekmah pet točk prednosti. ""Letošnjo sezono ima City sicer dobro ekipo, ampak Manchester United ima bolj izkušeno moštvo in ve, kako osvojiti prvenstvo,"" je dejal Beckham novinarjem, zbranim v Džakarti, indonezijski prestolnici, kjer je LA Galaxy na azijski turneji. City trenutno prevladuje v Premier League, prejšnji mesec je United sesul s 6:1 na gostovanju. Vendar jo je sinje modrim z zmago v Ligi prvakov prejšnji teden zagodel Napoli.Becksova klubska prihodnost je sicer zavita v meglo. Njegova pogodba z Galaxyjem se počasi izteka. Nekateri so ga povezovali s Paris St. Germainom, njegove misli pa so pri britanskem moštvu za olimpijske igre, kjer si srčno želi zaigrati. ""Čaka me pomembna odločitev,"" je glede prihodnosti ostal skrivnosten Beckham, ki je pred tednom s svojim klubom osvojil ameriški naslov. Ronaldo upa, da bo naslov Realov Oglasila pa se je še ena (bivša) ikona svetovnega nogometa – Ronaldo, in sicer o stanju v španskem prvenstvu, kjer si je Real pribrcal že šest točk prednosti pred Barcelono. Brazilec upa, da bo njegov nekdanji klub zadržal dobro formo, za As pa je dejal: ""Ne morem reči, ali sta Real in Barcelona trenutno na isti ravni ali če Real igra celo bolje. Lahko pa upam, da bo Real vendarle osvojil naslov španskega prvaka in Ligo prvakov. Mislim, da bo Real letos uspešen."" Brazilec je dres kraljevega kluba nosil med letoma 2002 in 2006 ter v tem času osvojil špansko prvenstvo, mednarodni pokal in španski superpokal."
http://zurnal24.si/sport/nogomet/alarm-ronaldo-igra-z-nacetim-kolenom-iker-caka-228031,sport,228031,"Alarm: Ronaldo igra z načetim kolenom, Iker čaka Real Madridu v najpomembnejšem delu sezone ne gre prav nič po načrtih. Dnevnik AS po dveh zaporednih ligaških porazih poroča, da Cristiano Ronaldo znova čuti bolečine v kolenu.  Na zadnjih tekmah naj bi Cristiana Ronalda znova mučile bolečine zaradi patelarnega tendinitisa (vnetja ligamenta pogačice) levega kolena, kar so nove slabe novice za Real Madrid, ki si v najpomembnejšem delu sezone ne more privoščiti igranja brez prvega strelca (43 golov). Podobne težave je po poročanju dnevnika AS Portugalec imel tudi v lanski sezoni. Pred nedeljskim El Clásicom proti Barceloni (3:4) je baje izpustil četrtkov trening, v petek pa ga končal pred soigralci. Na zadnjem obračunu na stadionu Ramón Sánchez Pizjuán v Sevilli je povoj pri kolenu nakazoval, da nekaj ni v redu, občasno je Ronaldo z izrazom na obrazu to tudi pokazal, dodajajo madridski kolegi. Šokterapije in buden nadzor Do konca sezone je še 14 tekem, če se Realu uspe uvrstiti v lizbonski finale Lige prvakov, Ronaldo pa naj bi menil, da lahko ""brez težav igra in sodeluje na vseh"", če bo seveda dobro pazil na boleče koleno, piše AS. Kratek premor pred odhodom na mundial s Portugalsko mu bo še kako dobro del, do takrat pa je pod budnim nadzorom zdravnikov in trenerja Carla Ancelottija, bolečine mu poskušajo odpraviti tudi s šokterapijami, ki so mu v lanski sezoni neizmerno pomagale. Po zadnjih porazih belega baleta se je v Španiji začela tudi pričakovana kampanja za vrnitev Ikerja Casillasa. Španski kapetan s številnimi prijateljij v medijskih vrstah še vedno brani le na evropskih in pokalnih tekmah, Diego López pa je pod drobnogledom po kar šestih prejetih golih iz devetih strelov, ki so na dveh tekmah proti Barceloni in Sevilli poleteli proti njegovim vratom. Dve (Lionel Messi) sta bili sicer enajstmetrovki. ""Na klopi imamo najboljšega na svetu ..."" ""Ekipa se mora odzvati, na klopi pa imamo najboljšega vratarja na svetu ..."" izjavo neimenovanega vidnega člana madridskega kluba navaja dnevnik AS pod naslovom Klub in navijači hočejo povratek Casillasa v La Ligi. Kar 85 odstotkov uporabnikov spletne strani As.com je namreč glasovalo za vrnitev kapetana kluba v prvo postavo tudi za tekme španske lige, kjer je njegovo kalvarijo sredi lanske sezone začel José Mourinho, ki je v klub pripeljal Lópeza in mu ob izjemnih predstavah tudi slepo zaupal. Twitter Ancelotti je v letošnji sezoni presenetil vse in na prvi ligaški tekmi na klop znova posadil Casillasa, nato pa razkril, da bo kljub ""anomaliji"", kot se je izrazil, rotiral oba vratarja med domačim prvenstvom ter evropskimi in pokalnimi tekmovanji. Casillas sicer statistično pred Galicijcem vodi v vseh pogledih – López je dobil 32 golov in ubranil 79 strelov na 30 ligaških tekmah, gol dobi na vsake 2,4 obrambe, Casillas pa na vsake 6,1 obrambe (37 obramb in šest prejetih golov na 16 tekmah). V španskem pokalu sploh še ni dobil gola, v Ligi prvakov pa mu je uspel rekordni niz nepremagljivosti. Gasilec Iker spet zaželen Izkazal se je tudi na pomembnih tekmah (Juventus, Atlético), na katerih je Real ob treh zmagah enkrat remiziral, Casillas pa je dobil tri gole. V prvenstvu beli balet na dvobojih z najboljšimi ekipami ni zmagal niti enkrat. ""Klub, ki je še pred časom govoril o prihodu (vratarja Atlética Thibauta) Courtoisa, zdaj spet hoče Casillasa, s katerim želi pogasiti ogenj in poskuša osvojiti La Ligo,"" dodajajo pri AS."
http://zurnal24.si/sport/nogomet/slovenci-optimisti-pred-tekmo-z-malto-158259,sport,158259,"Slovenci optimisti pred tekmo z Malto Slovensko nogometno reprezentanco do 21 let v prihodnjih dneh čakata kvalifikacijski tekmi za nastop na evropskem prvenstvu v Izraelu. Izbranci Tomaža Kavčiča se bodo najprej v petek ob 19. uri v Lendavi pomerili z Malto, v torek pa bodo ob 17.30 na Ptuju gostili še Finsko. Želja je šest točk. Da si v preostalih štirih tekmah, ki ostajajo do konca kvalifikacij, Slovenci ne bodo mogli privoščiti spodrsljaja, je bolj ali manj jasno zaradi stanja na lestvici in dejstva, da v nadaljevanje kvalifikacij oziroma ""play-off"" napredujejo le zmagovalci skupin in štiri najboljše drugouvrščene ekipe. V skupini 2 je Slovenija po šestih tekmah trenutno na prvem mestu s 13 točkami, toliko pa jih ima ob tekmi manj tudi drugouvrščena Švedska. Finska je na petih tekmah zbrala osem točk, Ukrajina jih ima po štirih pet, Malta jih ima prav tako pet s sedmih tekem, zadnja pa je Litva s tremi točkami s sedmih tekem. ""Mi se trenutno osredotočamo zgolj na Malto, Finska je še malo v ozadju, čeprav smo jo tudi že gledali. Glede same Malte bi pa rekel naslednje. Vsaka tekma prinaša svoje. V gosteh smo proti njej zmagali s 4:1, ampak ni bilo tako lahko, kot je videti. Malta ima pet točk, igrala je 0:0 na Finskem, igrala 2:2 z Ukrajino, premagala Litvo ... Pričakujem, da se bodo zaprli, so pa zelo nevarni iz protinapadov, tako da bomo morali biti potrpežljivi. Smo pa bolj osredotočeni na sebe, fantje so maksimalno motivirani, samozavestni in vem, da bodo dali na tekmi vse od sebe,"" pred tekmo z Malto pravi Kavčič, ki se ne obremenjuje preveč s poškodbami. Manjkajo nekateri nosilci igre, kot so Rene Krhin, Haris Vučkić, Matej Rapnik, Aljaž Struna, Martin Milec, Matic Fink in Nejc Mevlja. ""Teh igralcev ni, želimo jim, da se čim prej vrnejo, osredotočamo pa se na tiste, ki so tukaj. Nova sta Damjan Bohar in Matic Maruško in verjamem vanju. Oba sta na pripravah zelo dobro delala,"" pravi Kavčič. Svoje videnje pred obračunom z Malto sta razkrila tudi Rajko Rep in Boban Jović. ""Pričakujemo težko tekmo, da bo Malta igrala defenzivno in čakala na protinapade. Mi pa moramo stopiti na žogo, biti potrpežljivi in izkoristiti vsako priložnost, ki se nam ponudi,"" meni Rep, ki ne dvomi v zmago, če bodo le igrali tako, kot znajo. Eden izmed glavnih orožij naj bi bil prodorni Dejan Lazarević, ki bo po Repovih besedah zagotovo poskrbel za nekaj priložnosti. ""Želja so nove tri točke, ampak najtežje je igrati tekme, na katerih vsi pričakujejo, da bomo z lahkoto zmagali. Toda gremo tekmo za tekmo in Malta je nov izziv za nas, za to generacijo. Nadejam se treh točk, na igrišče pa bomo šli povsem resno in s polno motivacijo,"" pa meni Jović."
http://zurnal24.si/sport/nogomet/mariborcani-bodo-segli-v-zep-21464,sport,21464,"Mariborčani bodo segli v žep Disciplinski sodnik NZS je mariborskemu klubu zaradi nešportnega vedenja navijačev na tekmi 27. kola državnega prvenstva izrekel kazen v višini 540 evrov. Kaznovana tudi Nafta. Disciplinski sodnik Nogometne zveze Slovenije (NZS) Jernej Klarič je zaradi nešportnega vedenja navijačev na prvenstvenem dvoboju 27. kola med Mariborom in MIK CM Celje nogometnemu klubu Maribora izrekel denarno kazen v višini 540 evrov. Na omenjeni tekmi so navijači domačega moštva ob polčasu sodnike, ko so se ti napotili v slačilnice, obmetavali z različnimi predmeti, pri čemer je bil pomočnik glavnega sodnika tudi zadet. NZS je pri odmeri višine kazni upoštevala oteževalne okoliščine predkaznovanja. Kazen je bila izrečena tudi lendavski Nafti, katere igralci so se na tekmi 27. kola proti Kopru ""izkazali"" s petimi rumenimi kartoni. Klubska blagajna bo olajšana za 300 evrov."
http://zurnal24.si/magazin/vip/gaga-podobna-mami-kot-jajce-jajcu-151233,magazin,151233,"Gaga podobna mami kot jajce jajcu Po prvem javnem nastopu Gagine mame je postalo jasno, komu se lahko pop diva zahvali za svoj videz. Izkazalo se je, da je Lady Gaga svoj videz podedovala po svoji mami. Cynthia Germanotto in njena hči imata namreč izrazito podobne poteze na obrazu, ki jih ne zakrije niti njuna razlika v letih. Gagina mama je med nedavnim obiskom Oprah Winfrey na njihovem domu prvič spregovorila za medije, pevka pa je med drugim slavni televizijski voditeljici pokazala tudi stare družinske slike."
http://zurnal24.si/sport/nogomet/sarma-11-milijonov-kvaliteto-je-treba-placati-162385,sport,162385,"Sarma: ""11 milijonov? Kvaliteto je treba plačati"" Stadion za pet tisoč gledalcev je bil poln že dobro uro pred tekmo, navijači Interja so preplavili Rovereto. Brez podpore niso bili niti Koprčani, ki so se dobro kosali z italijanskim velikanom in zapravili nekaj obetavnih priložnosti.  ""Na pripravah smo deset dni, trenirali smo dvakrat na dan, tudi zjutraj pred tekmo smo trenirali, tako da se je poznala utrujenost. Sedaj gremo v Milano, sledita dva prosta dneva, ko se bom lahko malce bolj spoznal tudi z lombardijsko prestolnico,"" je po tekmi z Luko Koper povedal vratar Interja Samir Handanović. In kako je vratar slovenske reprezentance videl igro mladih Koprčanov? ""Predstavili so se v dobri luči, mislim, da so lahko zadovoljni s svojo pripravljenostjo pred začetkom prvenstva. Niso se zaprli, prišli so igrat nogomet, kar je zelo pohvalno."" Samir se še ni povsem vključil v ekipo evropskih prvakov iz leta 2010. ""Tu sem šele dober teden, tako da se še privajam. Največ se družim z Vidom Belcem, s katerim sva tudi skupaj v sobi. Vsi ostali so pravi profesionalci, a kot rečeno, z ekipo se še spoznavam, časa za druženje pa ni veliko."" Kako pa kapetan slovenske reprezentance komentira dejstvo, da je z odškodnino v višini 11 milijonov evrov šesti najdražji vratar v zgodovini nogometa? ""Če hočeš kvaliteto, jo pač moraš plačati. Tudi sam moram za čevlje, ki so mi všeč, plačati ceno. Enako je pri nogometaših,"" je z rahlim nasmehom na ustih povedal Sarma. ""Ambicije vseh velikih klubov so, da zmagujejo, pri nas ni nič drugače. Hočemo zmagovati in to je to. S pritiskom nimam problemov, vsak nogometaš si želi takšen pritsk. Ali bom številka ena, ali bo to Julio Cesar, pa ni vprašanje zame, to bo povedal trener,"" pa je glede ambicij in svojega položaja v ekipi nerazzurrov povedal Handanović. ""Obrni se, pokrij Zanettija!"" Z branilci Interja se je dobro kosal tudi Luka Majcen, ki je na Obalo pred letošnjo sezono prišel iz velenjskega Rudarja. Povprašali smo ga, kako je igrati proti zvezdnikom kot sta Walter Samuel in Javier Zanetti. ""Ko mi je trener Milivoj Bračun enkrat na začetku tekme dejal, da naj se obrnem in pokrijem Zanettija, moram priznati, da mi je šlo kar malce na smeh. Sicer pa smo v prvem polčasu dobro stali na igrišču, nismo se zaprli, poskušali smo igrati in zadrževati žogo, kar nam je lepo uspevalo, lahko pa bi bilo še bolje."" Bradati napadalec je bil v prvem polčasu blizu zadetka, ko je Luka Koper izvrstno prebila levi bok Interja, sledila je podaja pred gol, kjer pa je Andrea Ranocchia ravno toliko spremenil smer žogi, da ta ni prišla do koprskega napadalca, ki bi žogo iz bližine z lahkoto pospravil v mrežo. ""Škoda, lepo bi bilo zabiti moštvu kot je Inter. Sicer pa bi se z nekaj takšnimi tekmami lahko privadil tudi na ta nivo nogometa,"" je dodal Majcen. Koper pogumno v tekmo Tekma med Interjem in Koprom, utrinke s katere si lahko ogledate v galeriji, je bila predvsem v prvem delu zelo razgibana in živahna. Inter je z nevarnim predložkom zapretil že v drugi minuti, Koper je odgovoril že dve minuti zatem, ko je Matej Palčič z desne strani prišel globoko v kazenski prostor Interja, a ni uspel dobro oddati žoge pred vrata. Najlepši priložnosti za Inter je v prvem delu zapravil Argentinec Diego Milito. Najprej je Ermin Hasić dobil dvoboj ena na ena z izvrstnim napadalcem, v 45. minuti pa je El Principe že zaobšel koprskega vratarja in žogo poslal proti golu, a je na črti Matej Mavrič-Rožič še pravočasno izbil žogo nazaj v polje. Inter zabil iz obeh pravih priložnosti Drugi polčas je Inter začel bolj odločno. Že po nekaj minutah je napako koprske obrambe po prostem strelu v zadetek s strelom iz gneče spremenil Walter Samuel. Koprčani se niso predali, še naprej so imeli žogo v posesti skoraj toliko časa kot milanska ekipa, a nerazzurri so tudi svojo drugo priložnost v drugem polčasu kronali z zadetkom, ko je po samostojni akciji zadel Brazilec Philippe Coutinho. Koprčani so v drugem delu nekajkrat zapretili s streli iz oddaljenosti okrog dvajsetih metrov, poizkušala sta Miroslav Čovilo in Ivica Guberac. Najbližje zadetku pa so bili prav ob koncu srečanja, ko je Maks Barišič lepo prodrl po levi strani in pravočasno oddal žogo do mladega Mateja Pučka, ki pa je imel približno dvanajst metrov od gola kar malce preveč časa in po krajšem oklevanju je žogo poslal visoko preko vrat, ki jih je takrat že branil Luca Castellazzi. Pučko je sicer odigral zelo dobro tekmo, s svojo eksplozivnostjo in hitrostjo je navdušil tudi italijansko publiko. Pri Interju se je najbolj poznala odsotnost Estebana Cambiassa in Wesleya Sneijderja, pri Kopru pa so nastopli brez dveh močnih napadalnih adutov, Mitje Lotriča in Ivana Brečevića."
http://zurnal24.si/sport/kosarka/dva-dopingirana-na-ep-v-kosarki-139873,sport,139873,"Dva dopingirana na EP v košarki? Na evropskem prvenstvu v Litvi naj bi si dva košarkarja pomagala z nedovoljenimi poživili. Imeni grešnikov še nista znani, eden izmed njiju pa naj bi s špansko reprezentanco tudi prišel do naslova evropskega prvaka. Pri Fiba Europe zanikajo kakršnekoli nepravilnosti. Po izjavah Eve Stanikuniene, ki je vodja litovske protidopinške agencije, naj bi poleg Španca grešil še nekdo iz četrtouvrščene makedonske izbrane vrste. V obeh primerih naj bi šlo za preveliko količino nedovoljenih snovi v njunih telesih. Oba vzorca sta bila poslana na Fibo Europe, kjer bodo opravili še nadaljnja testiranja. Če bodo tudi ta pokazala nepravilnosti, igralcema grozi dvoletna prepoved nastopanja. Na Španski košarkarski zvezi so že stopili v stik z Fibo Europe, kjer pa so za zdaj zanikali stike z litovsko protidopinško agencijo. ""Takšna poročanja medijev so brez osnove. Bili bi prvi, ki bi izvedeli za te nepravilnosti. Turnir v Litvi si je že prislužil oceno enega izmed najboljših in najčistejših tekmovanj v zgodovini košarkarke,"" so se na zapise v številnih medijih odzvali pri krovni organizaciji evropske košarke."
http://zurnal24.si/sport/wiggins-ostaja-v-vodstvu-brajkovic-22-162031,sport,162031,"Wiggins ostaja v vodstvu, Brajkovič 22. Francoz Thomas Voeckler (Europcar) je zmagovalec 10. etape kolesarske dirke po Franciji. Na 194,5 km dolgi preizkušnji od Albertvilla do La Toussuire-Les Sybellesa je Jani Brajkovič osvojil 22. mesto. Thomas Voeckler je po dnevu premora na Tour de France poskrbel za drugo francosko zmago na letošnji pentlji. Na današnji etapi od Albertvilla do La Toussuire-Les Sybellesa je od velike ubežne skupine v zadnjih kilometrih ostala peterica kolesarjev, ki so ciljno črto prečkali s prednostjo treh minut in 15 sekund pred glavnino. Drugo mesto je osvojil Italijan Michele Scarponi (Lampre), tretji pa je bil Nemec Jens Voigt (Radioshack). V rumeni majici vodilnega ostaja Britanec Bradley Wiggins (Sky). Slovenec Jani Brajkovič (Astana) je bil 22., na cilj pa je prišel skupaj z rumeno majico in si tako v skupnem seštevku ni privozil še dodatnega zaostanka za Wigginsom. Prva etapa v Alpah V prvi alpski etapi je član Europcara v zadnjih kilometrih ugnal vse preostale tekmece in prišel do tretje etapne zmage v karieri. Prvič v zgodovini Toura so se kolesarji podali na 17,4 km dolg vzpon na prelaz Grand Colombier, ki je kvalificiran kot vzpon najvišje kategorije. V spustu sta poizkusila še Italijan Vicenzo Nibali in Slovak Peter Sagan, ker slednji ni mogel držati ritma italijanskega kolesarja, je glavnina Nibalija ujela brez večjih težav, preostala deseterica na čelu z Voecklerjem pa je uspela v nameri. Scarponi je za Francozom zaostal tri sekunde, še štiri več pa Voigt. Od preostalih slovenskih kolesarjev je bil Kristijan Koren (Liquigas; + 27:27) 98., z istim zaostankom je ciljno črto na 131. mestu prečkal Borut Božič (Astana), Grega Bole (Lampre; + 31:55) pa je bil 166. V skupnem seštevku je na vrhu ostal Wiggins, ki ima pred drugouvrščenim Avstralcem Cadelom Evansom (BMC) minuto in 53 sekund prednosti, Britanec Christopher Froome (Sky) na tretjem mestu pa zaostaja dve minuti in sedem sekund. Brajkovič je v generalni razvrstitvi na 13. mestu in zaostaja šest minut in 29 sekund. Koren je 112., Božič 156., Bole pa 163. V četrtek kolesarje čaka kraljevska, 148 km dolga etapa v Alpah z dvema vzponoma najvišje kategorije in ciljem v smučarskem središču La Toussuire. Izidi:10. etapa, Macon - Bellegarde-sur-Valserine (194,5 km): 1. Thomas Voeckler (Fra/Europcar) 4:46:26 2. Michele Scarponi (Ita/Lampre) + 0:03 3. Jens Voigt (Nem/RadioShack) 0:07 4. Luis Leon Sanchez (Špa/Rabobank) 0:23 5. Dries Devenyns (Bel/Omega Pharma) 0:30 6. Sandy Casar (Fra/FDJ) 2:44 7. Egoi Martinez (Špa/Euskaltel) 8. Pierre Rolland (Fra/Europcar) 9. Jurgen van den Broeck (Bel/Lotto) vsi isti čas 10. Dmitrij Fofonov (Kaz/Astana) 2:52 ... 22. Jani Brajkovič (Slo/Astana) 3:16 98. Kristijan Koren (Slo/Liquigas) 27:27 131. Borut Božič (Slo/Astana) oba isti čas 166. Grega Bole (Slo/Lampre) 31:55 Skupno: 1. Bradley Wiggins (VBr/Sky) 43:59:02 2. Cadel Evans (Avs/BMC) + 1:53 3. Chris Froome (VBr/Sky) 2:07 4. Vincenzo Nibali (Ita/Liquigas) 2:23 5. Denis Menčov (Rus/Katjuša) 3:02 6. Haimar Zubeldia (Špa/Radioshack) 3:19 7. Maxime Monfort (Bel/Radioshack) 4:23 8. Jürgen Van den Broeck (Bel/Lotto) 4:48 9. Nicolas Roche (Irs/Ag2r) 5:29 10. Tejay Van Garderen (ZDA/BMC) 5:31 ... 13. Jani Brajkovič (Slo/Astana) 6:29 112. Kristijan Koren (Slo/Liquigas) 1:05:43 156. Borut Božič (Slo/Astana) 1:28:07 163. Grega Bole (Slo/Lampre) 1:32:58"
http://zurnal24.si/slovenija/projekt-gre-naprej-kdaj-bodo-zaceli-delati-ne-vedo-257753,slovenija,257753,"Projekt gre naprej, kdaj bodo začeli delati, ne vedo   ""Lahko povem, da se založniški projekt edicij Dela Revij (Jana, Lady, Stop ...), ki ga delamo skupaj z Jocem Pečečnikom, normalno nadaljuje,"" je tvitnil idejni vodja projekta Bojan Požar.  Spomnimo, včeraj je odjeknila novica, da se iz projekta umika financer Joc Pečečnik. PREBERITE: Bojan Požar: ""Trenutno sem praktično v šoku"" Kot kaže sta s Požarjem vendarle uspela dogovoriti, saj je ta prek Twitterja sporočil, da z delom normalno nadaljujejo. Lahko povem, da se založniški projekt edicij Dela Revij (Jana, Lady, Stop ...), ki ga delamo skupaj z Jocem Pečečnikom, normalno nadaljuje. — BojanPožar (@BojanPozar) October 5, 2015 Ena od novinark, ki bodo delale za Požarjeve revije, pa je za Žurnal24 povedala, da so bili o tem obveščeni že včeraj, ne vedo pa kdaj bodo začeli delati in kdaj bodo s podjetjem Princip media, ki bo revije izdajalo, podpisali pogodbe. dezurni@zurnal24.si"
http://zurnal24.si/galleries/gallery-160124,magazin,160124,"Gaga zavrnila spolno igračko Novi/stari fant Lady Gaga je med rjuhami očitno dovolj dober, saj je pevka odklonila oboževalčev vibrator. Lady Gaga je med svojim nastopom v Avstraliji od nekega oboževalca iz občinstva v dar prejela zanimivo darilo – srebrni vibrator, ki pa ga je odklonila. ""Ali mi pravite, da v mojem spolnem življenju ni dovolj akcije? Hvala, ker skrbite, vendar ste lahko prepričani, da je vse v najlepšem redu,"" je pojasnila, nato pa erotično igračko vrgla nazaj med publiko. Ja, očitno ji je v postelji čisto dovolj njen fant, igralec Taylor Kinney, s katerim sta pred kratkim obnovila zvezo."
https://zurnal24.si/slovenija/crna-kronika/zagorela-tovarna-uniceno-ze-pripravljeno-blago-315606,slovenija,315606,"Zgorela tovarna, uničena gora dokončanega pohištva Gasilcem je ponoči uspelo pogasiti požar na območju nekdanje tovarne Novoles v Straži pri Novem mestu. Včeraj popoldne je izbruhnil požar na območju nekdanje tovarne Novoles. Najprej je zagorelo v prostoru, ki je bil prazen. ""Požar pa se je nato razširil še na prostor, kjer je bila pripravljena odprema omar, ki je verjetno v celoti uničena,"" je za DolenjskaNews povedal lastnik Marjan Ravbar. Požar je zajel 2000 kvadratnih metrov površin, od tega je bilo na 400 kvadratnih metrih pripravljeno blago za odpremo. Po prvih ugotovitvah se je pri vzdrževalnih delih na strehi zaradi iskrenja vnelo leseno ostrešje, so sporočili s PU Novo mesto. Ognja delavcem kljub poskusom ni uspelo pogasiti in se je kmalu razširil na več objektov. V intervenciji je sodelovalo več kot 70 gasilcev iz GRC Novo mesto, Dol Straža, Vavta vas, Šmihel, Stopiče, Kamence, Dolenjske Toplice. Zaradi gašenja so bile okoliške ceste zaprte do približno enajstih zvečer. Po prvih ocenah bo gmotna škoda velika. Komisija sektorja kriminalistične policije je danes začela za ogledom kraja. Dolenjska News Okolice objekta v sredo zvečer niso evakuirali, so pa okoliške prebivalce pozvali, naj zaprejo okna in se preventivno zadržujejo v prostorih. Že zvečer je bila na območju navzoča tudi predstavnica Nacionalnega inštituta za javno zdravje (NIJZ). Vali se gost dim Slovenija Prvi posnetki velikega požara na Dolenjskem: Gori tovarna Novoles dezurni@zurnal24.si"
http://zurnal24.si/sport/rosberg-se-naprej-stoodstoten-269028,sport,269028,"Rosberg še naprej stoodstoten Nico Rosberg je prepričljivo slavil na dirki za Veliko nagrado Kitajske in tako prišel še do tretje zmage v sezoni. Nico Rosberg nadaljuje s fantastičnim nizom zmag. Na tretji dirki sezone je dirkač Mercedesa še tretjič zmagal, s tremi uspehi na koncu minule sezone pa je nepremagan že šest dirk zapored. Za rojakom je ciljno črto prečkal Ferrarijev voznik Sebastian Vettel in tako poskrbel za 13. dvojno nemško zmago v formuli 1. Aktualni svetovni prvak Lewis Hamilton, ki je zaradi težav z dirkalnikom v kvalifikacijah dirko začel z zadnjega mesta, je bil sedmi. Dirka se je začela s številnimi trki, v prvem krogu sta trčila tudi Ferrarijev voznika, vse skupaj pa je pripeljalo do uporabe varnostnega avta v četrtem krogu. Med osmoljenci sta bila tudi Hamilton in Kimi Räikkönen, ki sta morala v bokse, kjer so jima zamenjali nosova dirkalnikov. Vettel je bil po dirki nezadovoljen s tretjeuvrščenim Danilom Kvjatom, ki je z agresivnim manevrom povzročil trk Ferrarijev. ""Če ne bi zavil levo, bi trčil v naju in vsi trije bi morali končati dirko. Si kot torpedo,"" je Nemec pred podelitvijo nagrad očital Rusu. Ta je odvrnil, da do nesreče ni prišlo, Vettel pa je dejal, da je imal tokrat le srečo. ""Sem na stopničkah, tudi ti si,"" se ni pretirano obremenjaval voznik red Bulla, ki je kasneje povedal: ""Vidiš priložnost in poskušaš jo izkoristiti. Vidiš en bolid, drugega že težko. Strinjam se s Sebom, da je bil to tvegan manever, a nekaj rizika je potrebnega izkoristiti. Na koncu sem bil na zmagovalnem odru."" Dobro je startal tudi Kvjatov moštveni kolega Daniel Ricciardo, ki je prehitel Rosbega, a ga je nato zaustavila predrta pnevmatika. Nemec je to izkoristil in se po umiku varnostnega avtobila preprosto odpeljal naprej in iz kroga v krog večal prednost pred zasledovalci. ""Danes je veliko prezgodaj, da bi se lahko pogovarjali o kakšnem naslovu prvaka. Lewis ne zaostaja veliko, dobrih 30 točk je majhna prednost, saj je skorajda še vse prvenstvo pred nami, še veliko bo bojev in negotovih tekem. Zahvala za tako prepričljivo zmago, ki sem jo tokrat dosegel, gre tudi celotni ekipi, ki je pripravila dober dirkalnik in tudi med dirko nismo imeli težav,"" je bil zadovoljen Rosberg. Ta ima v skupnem seštevku 75 točk, 36 več od drugouvrščenega Hamiltona. Dirkači, ki so doslej zmagali na prvih treh dirkah v sezoni, so vselej osvojili svetovno prvenstvo. Če se bo zgodovina nadaljevala, potem Rosberg ne bo več dirkač z največ zmagami, doslej jih je nanizal 17, ki ni bil nikdar prvak. Rosberg je šele četrti dirkač v zgodovini, ki je dosegel najmanj šest zaporednih zmag; pred njim je to uspelo Vettlu (9), Italijanu Albertu Ascariju (7) in Michaelu Schumacherju (6). VN Kitajske (56 krogov, 305,066 km): 1. Nico Rosberg (Nem) 1:38:53,8912. Sebastian Vettel (Nem) +37,7763. Danil Kvjat (Rus) +45,9364. Daniel Ricciardo (Avs) +52,6885. Kimi Räikkönen (Fin) +1:05,8726. Felipe Massa (Bra) +1:15,5117. Lewis Hamilton (VBr) +1:18,2308. Max Verstappen (Niz) +1:19,2689. Carlos Sainz jr. (Špa) +1:24,12710. Valtteri Bottas (Fin) +1:26,192 Skupni seštevek za SP:1. Nico Rosberg (Nem) Mercedes 75 točk2. Lewis Hamilton (VBr) Mercedes 393. Daniel Ricciardo (Avs) Red Bull 364. Sebastian Vettel (Nem) Ferrari 335. Kimi Räikkönen (Fin) Ferrari 286. Felipe Massa (Bra) Williams 227. Danil Kvjat (Rus) Red Bull 218. Romain Grosjean (Fra) Haas 189. Max Verstappen (Niz) Toro Rosso 1310. Valtteri Bottas (Fin) Williams 711. Nico Hülkenberg (Nem) Force India 612. Carlos Sainz jr. (Špa) Toro Rosso 413. Stoffel Vandoorne (Bel) McLaren 1 Konstruktorji:1. Mercedes 114 točk2. Ferrari 613. Red Bull 574. Williams 295. Haas 186. Toro Rosso 177. Force India 68. McLaren 1"
https://zurnal24.si/sport/pivovarji-odbili-nalet-metalurga-280066,sport,280066,"Pivovarji odbili nalet Metalurga Rokometaši Celja Pivovarne Laško so v ligi Seha v gosteh premagali Metalurg Skopje (23:25). Skopski Metalurg na domačo zmago v ligi Seha čaka vse od 18. septembra, tudi v obračunu s Celjani, ki v regionalnem tekmovanju do gostovanja v Skopju niso okusili slasti zmage na treh tekmah, pa so ostali praznih rok. Ekipa Branka Tamšeta, ki je v makedonski prestolnici igrala brez poškodovanega reprezentanta Žige Mlakarja, se je morala za četrto zmago na osmi tekmi pošteno potruditi, pa čeprav je prvi polčas dobila s 13:9. Trepetali vse do konca Zdesetkana makedonska ekipa je začela odlično. Gal Marguč je zapravil prvi napad na tekmi, Vanja Ilić je po hitrem protinapadu zadel za 1:0, tako kot tudi za 2:0. Metalurg bi lahko nato vodil tudi s 3:0, a mu je v enem napadu to dvakrat preprečila vratnica. Sledile so napake na obeh straneh, Celjani pa so prvič zadeli v 6. minuti, ko je bil natančen Vid Poteko. Naslednje minute so bile povsem v domeni izbrancev Branka Tamšeta, ki so dobro igrali v obrambi, svoje je dodal Urban Lesjak, napad pa prebudil. V osmi minuti je Luka Žvižej zadel za 8:8, spet so sledile minute brez golov, slovenski prvaki pa so prvič na tekmi povedli v 15. minuti, ko je bil uspešen Borut Mačkovšek (4:3). Še za nekaj razburljivosti je v 21. minuti poskrbel Ilić, ki je zadel četrtič na tekmi in za 5:6. Vendar je bil odgovor pivovarjev hiter - pet golov do 26. minute. Celjani so prvi polčas dobili s 13:9, po štirih minutah drugega pa je bilo že 12:13. Metalurg je z borbeno igro v 40. minuti izid poravnal na 15:15 in tekmecem povzročal sive lase. Vsakič ko so si Tamšetovi fantje priigrali dva gola prednosti, je ekipa hrvaškega strokovnjaka Lina Červarja našla odgovor in izid izenačila. V 59. minuti je Filip Taleski zadel za 23:24 in Metalurg je še imel nekaj upanja, da pride do novega napada za izenačenje, če zadrži napad Celja, toda odgovornost je prevzel Blaž Janc in zadel za končnih 25:23. Liga SEHA: Metalurg Skopje - Celje PL 23:25 (9:13)Ilić 7, Kosteski 4; Janc 7, Mačkovšek 6."
http://zurnal24.si/magazin/lepota-telo/danes-najdepresivnejsi-ponedeljek-v-letu-180226,magazin,180226,"Danes najdepresivnejši ponedeljek v letu Kako se počutite danes? Če slabo, niste edini. Leto je naokoli in danes je zopet najdepresivnejši ponedeljek v letu. Tretji ponedeljek v januarju naj bi bil najdepresivnejši dan v letu. Če ste zjutraj iz postelje vstali le s težavo, če vas je na poti v službo razjezil prometni kaos ali če ste izgubili motivacijo za cilje, ki ste si jih postavili pred novim letom, vam je danes slaba volja oproščena. Današnji dan naj bi bil najbolj kritičen zaradi spoznanja, da ste izgubili motivacijo, da vam novoletnih zaobljub verjetno ne bo uspelo uresničiti in da so topli meseci še zelo daleč, pravijo strokovnjaki. Raziskave so pokazale, da so za padec motivacije v veliki večini krivi turobni zimski dnevi z manj svetlobe pa tudi dolgčas, ki sledi pestremu prazničnemu mesecu. Teorijo depresivnega ponedeljka je pred sedmimi leti razglasil psiholog Cliff Arnall, ki pravi, da veliko vlogo pri slabi volji igra tudi minus na računu, ki je posledica prevelikega decembrskega zapravljanja. Če je depresiven tudi za vas, vam želimo, da čim hitreje mine."
http://zurnal24.si/sport/nogomet/sergio-aguero-v-dresu-gorice-252631,sport,252631,"Sergio Aguero v dresu Gorice Treningom Gorice se je pridružil tudi Sergio Aguero, ki pa zaenkrat še ni na ravni svojega zvenečega soimenjaka. Treningom goriškega prvoligaša se je pridružil Sergio Aguero. Nogometaš zvenečega imena in priimka sicer ni v sorodu z argentinskim zvezdnikom, ki trenutno v reprezentančnem dresu trese mreže na Copa Americi. O potencialni okrepitvi Gorice je bolj malo znanega, po skopih podatkih s svetovnega spleta pa smo uspeli izbrskati, da gre za 21-letnega ofenzivnega nogometaša, ki se šele prebija na veliko sceno. Mu bo to uspelo v dresu Gorice? Goričane danes čaka gostovanje pri SK Austria Klagenfurt, ki se je v lanski sezoni prebila iz tretje prebila v drugo avstrijsko ligo."
http://zurnal24.si/magazin/vip/jake-strtega-srca-16676,magazin,16676,"Jake strtega srca Jake Gyllenhaal ni več tisti stari Jake, so povedali njegovi soigralci iz filma Brothers. Zadnji dan snemanja ga je spremljala senca prijateljeve smrti. Nenadna smrt mladega avstralskega igralca Heatha Ledgerja je močno prizadela njegovega dobrega prijatelja in soigralca iz filma Gora Brokeback. Jake, ki je boter Heathove in Michelline hčerke Matilde Rose, je tragično novico izvedel na snemanju svojega zadnjega filma Brothers v Novi Mehiki. ""Jake je prizadet bolj kot večina ljudi,"" je dejal Gyllenhaalov prijatelj. Član filmske ekipe je povedal, da je Gyllenhaal takoj, ko je izvedel za tragično smrt, zapustil prizorišče, a se je čez dva dni vrnil, saj je moral posneti še nekaj prizorov. ""Bil je na snemanju, a ni bil z nami,"" je dejal neimenovani vir. ""S Heathom sta si bila zelo blizu. Jake je na snemanju sedel na režiserjevem stolu in strmel predse."" Skrbel za dobro vzdušje Na začetku snemanja najnovejšega filma je Jake svoje soigralce in ekipo spravljal v smeh. Eden izmed njih se spominja, kako je med prizorom, ki ga snemajo v zaporu, Jake segel v žep in iz njega povlekel Heathovo sliko in jo prilepil na steno celice. ""Zaporniki imajo navadno na stenah slike svojih ljubljenih. Jake je na steno dal Heathovo sliko,"" je povedal. ""Zelo smo se nasmejali. Prav ganljivo je bilo, če zdaj pomislim."" Snemanje filma trenutno poteka brez Gyllenhaala, saj ta še ni pripravljen na nadaljevanje snemanja. Ob strani mu stoji Reese Witherspoon, s katero sta že nekaj časa par."
https://zurnal24.si/sport/kosarka/doncic-ne-trenira-z-ekipo-dragic-v-istem-zosu-318576,sport,318576,"Dončić ne trenira z ekipo, Dragić v istem zosu V Dallasu budno spremljajo stanje slovenskega čudežnega dečka. Luka Dončić se bo devetih tekmah njegove NBA kariere sooča s prvimi poškodbami. Devetnajstletni novinec moštva Dallas Mavericks je zaradi poškodbe gležnja izpustil nedeljski trening in je za zdaj vprašljiv za torkovo tekmo z Washington Wizards. ""Ne vem, kako bo z njim v ponedeljek,"" je povedal trener Rick Carlisle. ""Upamo, da se bo vse skupaj čim prej razrešilo,"" je dodal. Prvi znaki fizičnih tegob so bili pri Dončiću opazni že na nedavni tekmi s San Antonio Spurs, na kateri je igral z bolečinami v hrbtu in poškodovanim levim gležnjem. Stanje očitno ni bilo prehudo, saj je mladi slovenski reprezentant nato odigral še tekmi z Los Angeles Lakers in New York Knicks. Na gostovanjui pri jezernikih, kjer se je imel prvič priložnost pomeriti s svojim velikim vzornikom LeBronom Jamesom, je na parketu preživel 28 minut, na domači tekmi s kratkohlačniki pa je njegova minutaža spet narasla na 35 minut. Za zdaj Šport Kokoškovu se je odvalil kamen od srca Dončić v povprečju igra 34,8 minute na tekmo, kar je največ med vsemi košarkarji Dallasa in tudi novinci v ligi NBA. Več minut od njega na parketu preživi samo devet igralcev. Na vrhu seznama je Anthony Davis (New Orleans Pelicans) s 37,4 minute na tekmo. Dončić je doslej odigral devet tekem in v povprečju prispeval 19,4 točke, 6,6 skoka, 4,6 podaje, 0,9 ukradene žoge in 0,3 blokade. Teličke, ki so izgubili zadnjih šest zaporednih tekem, naslednji preizkus čaka v torek, ko se bodo pomerili z Washington Wizards. Košarkarski oče Šport Trener Reala spregovoril o življenju po Dončiću Poškodbe ne pestijo samo Dončića, temveč se z njimi srečuje tudi dolgoletni član lige NBA Goran Dragić, ki ga pesti poškodba stopala. Zvezdnik Miamija je izpustil soboto tekmo z Atlanto Hawks, vprašljiv pa tudi za ponedeljkovo srečanje z Detroit Pistons. Epa Dragić je doslej odigral sedem tekem. Na parketu v povprečju preživi 31,8 minute, dosega pa 17,7 točke, 3,4 skoka, 5,0 podaje, 0,4 ukradene žoge in 0,3 blokade. Vročica je na uvodnih osmih tekmah vknjižila tri zmage in pet porazov. Varovanci Erika Spoelstre so izgubili zadnje tri zaporedne obračune. NBA Šport Dončićev veliki tekmec blestel proti Dragićevi ekipi"
http://zurnal24.si/slovenija/crna-kronika/v-nesreci-v-kastelcu-umrl-32-letni-ljubljancan-142164,slovenija,142164,"V nesreči v Kastelcu umrl 32-letni Ljubljančan 32-letni Ljubljančan je v predoru Kastelec zapeljal v betonski zid in se smrtno poškodoval. Posledice nesreče so že odstranili, predor pa je znova odprt v obe smeri. V današnji prometni nesreči v avtocestnem predoru Kastelec je 32-letni Ljubljančan z osebnim avtomobilom zapeljal v betonski zid odstavne niše in na kraju umrl.Nesreča se je zgodila nekaj pred 14. uro, od takrat do okoli 16:40 pa je bila avtocesta proti Kopru zaprta. Posledice nesreče so sedaj odstranjene, predor pa je znova odprt v obe smeri."
http://zurnal24.si/magazin/lepota-telo/trebuscek-na-plan-151833,magazin,151833,"Trebušček na plan Kratek top. Po dolgem času se na ulice vrača kratek top. Kupite ga z veliko mero samokritike. Trend. ""Najbolj in boste s kratkim topom iz čipke ali svile v kombinaciji s tako imenovanim ciganskim krilom,"" pravi modna stilistka Nana Sojer.Nikakor ne pozabite na barve, modni pa bodo tudi takšni, ki so okrašeni z gumbki. ""Rokavi so lahko daljši ali krajši, veliko je takih s privzdignjenimi prsnimi košaricami,"" dodaja Sojerjeva. Poleg klasičnih kratkih topov so modni kratki modeli bombažnih majic čisto malo nad popkom.Kratek top naj bi nosila dekleta in ženske z izklesano postavo in brez odvečne trebušne maščobe. Tistim z zmernim trebuhom modna svetovalka priporoča kombinacijo z visokim pasom. Do poletja je sicer še dovolj časa za oblikovanje trebuščka – v galeriji preberite nasvete nutricionista in osebnega trenerja Natana Hojča."
https://zurnal24.si/slovenija/usoda-samija-pod-vprasajem-prihaja-35-prosilcev-iz-italije-in-35-druzin-iz-turcije-302962,slovenija,302962,"Usoda Šamija pod vprašajem, prihaja 35 prosilcev iz Italije in 35 družin iz Turčije Slovenija je v dveh letih preko dublinske uredbe vrnila skoraj sto prosilcev za mednarodno zaščito. Ministrstvo za notranje zadeve, ki ga vodi Vesna Györkös Žnidar, je ob peti obletnici predstavilo izvajanje programa Začetna integracija priseljencev. ""V petih letih se je programa udeležilo nekaj več kot 6500 tujcev, ki živijo v Sloveniji,"" je pojasnila generalna direktorica za upravne notranje zadeve, migracije in naturalizacijo pri MNZ, Nina Gregori. ""Največ jih je bilo iz BiH, Srbije, Kosova, Makedonije in Rusije. Zanimiv podatek je, da so se ga udeležili tujci iz 86 različnih držav, skoraj 63 odstotkov jih je bilo žensk. S tem podatkom se približujemo tistim programom v Evropi, ki si prizadevajo za večjo integracijo ranljivejših skupin."" Novo Slovenija Ministrstvo je začelo izdajati nove izkaznice 6500 tujcev v programu začetne integracije Program vsebuje učenje slovenskega jezika za odrasle tujce, ki prebivajo v Republiki Sloveniji. ""Obsega začetni program 60 ur, ki se lahko nadaljuje z drugim modulom v višini 120 ur,"" je razložila Gregorijeva. ""Vsebina vključuje tiste teme, ki so pomembne, da se tujci v slovensko družbo čim hitreje ali čim lažje vključujejo, vsebine učenja slovenščine se združujejo z vsebinami osebne identitete, uporabe glede zdravja, socialne varnosti, izobraževanja, ustavne ureditve, slovenske kulture, zgodovine in tradicije."" Program je oblikoval Andragoški center kot pogodbeni partner MNZ. Okoli 20 različnih izobraževalnih inštitucij ga je izvajalo v 34 krajih. ""Pomembno je poudariti, da je program brezplačen, mreža po Sloveniji pa zelo dobro razpredena,"" je dejala Gregorijeva in napovedala, da ga bodo v prihodnjih letih še nadgradili. Žurnal/vir: MNZ Prav tako bodo nadgradili spletno stran Informacije za tujce, ki jo je od aprila 2010 obiskalo prek 220 tisoč ljudi. ""Skupaj so obiskali več kot milijon strani, večina se jih je na stran vračala,"" je poudarila Gregorijeva. ""Pomembno je, da tujci, ki pridejo v Slovenijo, vedo, kaj jih čaka ter poskušajo administrativne ovire opraviti že pred prihodom v Slovenijo."" Ministrstvo sicer po novem skrbi le za statusne zadeve, torej pridobivanje dovoljenj za prebivanje ter državljanstva. ""Oskrba in integracija je v rokah vladnega urada za oskrbo in integracijo migrantov,"" je poudarila Gregorijeva. Pojasnila je, da je bilo v letu 2016 je pridobljenih 170 statusov mednarodne zaščite, lansko leto pa 140. Slovenija je v dveh letih vrnila skoraj sto oseb Znotraj postopka mednarodne zaščite torej po Dublinski uredbi je Slovenija drugim državam članicam leta 2016 predala 58 prosilcev za mednarodno zaščito, večinoma v Nemčijo, na Švedsko in na Hrvaško, letos pa 35. V Slovenijo je po Dublinski uredbi leta 2016 prišlo 78 oseb, leta 2017 pa 36. Azilni dom Slovenija Sirsko družino z bolno mamo in malčkom deportirali na Hrvaško Glede Ahmada Šamija, ki ga je želela Slovenija vrniti na Hrvaško, je Gregorijeva povedala le, da zadeva ni dokončna in pravnomočno končana. ""MNZ ne komentira postopkov, ki so v teku,"" je poudarila. ""Lahko pa zagotovi, da bo spoštovalo vse odločbe slovenskih sodišč."" Odločitev Slovenija Ahmad Šami zaenkrat ostaja v Sloveniji Prebežnik Slovenija Ahmad Šami vlaga novo prošnjo za azil Relokacija in trajna preselitev V projektu relokacije je Slovenija od kvote 567 prevzela 232 oseb. ""Zadnja najava je prišla iz Italije,"" je pojasnila Gregorijeva. ""Gre za 35 oseb, ki jih pričakujemo v kratkem. Lahko pričakujemo še osebe do zapolnitve kvote, a to ni odvisno od nas, ampak od Italije in Grčije."" Poleg tega naj bi v Slovenijo kmalu prišlo okoli 35 družin iz Turčije, v okviru projekta trajne preselitve. ""Vlada se je lansko leto odločila, da bomo v okviru trajne preselitve sprejeli 60 oseb iz Turčije,"" so razložili pri MNZ. ""Trenutno imamo v pripravi okvirni sporazum za implementacijo te naloge, sodelujemo z Visokim komisariatom za begunce v Ankari. Oni so pripravili dosjeje za 35 družin, torej nekaj več kot 60 ljudi."" Misija preselitve prvih družin naj bi se zgodila v prvi polovici letošnjega leta. dezurni@zurnal24.si"
https://zurnal24.si/sport/kopitarjev-gol-in-podaja-premalo-za-predatorje-319296,sport,319296,"Kopitarjev gol in podaja premalo za Predatorje V najmočnejši hokejski ligi na svetu so v noči na nedeljo odigrali enajst tekem. Ekipa Nashville Predators je doma s 5:3 premagala moštvo Los Angeles Kings, ki je po zadetku slovenskega zvezdnika Anžeta Kopitarja v sedmi minuti druge tretjine sicer povedlo z 2:1. Za domače je Calle Jarnkrok prvič na eni tekmi dosegel tri zadetke, Ryan Ellis in Roman Josi pa sta dodala po dve podaji. Kopitar je bil tudi podajalec pri zadetku Alexa Iafalla sredi druge tretjine, s katerim so Kralji povedli s 3:2, vendar jih v zadnjem delu ni mogel rešiti niti vratar Cal Petersen, ki je imel skupaj 38 uspešnih posredovanj. Los Angeles je tako izgubil četrtič na zadnjih petih tekmah in bo skušal niz prekiniti v noči na torek, ko bo gostoval v St. Louisu pri ekipi Blues. To je bil dvoboj trenutno najboljše ekipe lige in najslabše; Nashville ima sedaj na čelu 29 točk tako kot drugouvrščena Tampa, Los Angeles pa je ostal pri 13 točkah, štiri več ima predzadnji Vegas, sicer lanski finalist lige, po 17 točk imajo še Florida, Pittsburgh in St. Louis. Ne glede na stanje na lestvici pa je pred zadnjo tretjino Kraljem dobro kazalo in so vodili s 3:2. Nato pa je v šesti in 12. minuti zadnje tretjine zadel dvakrat in s tem zaokrožil svoj hat trick. Center Nick Bonino je nato v začetku zadnje minite zadel prazno mrežo, ko so tekmeci namesto vratarja na led poslali dodatnega napadalca. Domači so povedli prek Kyleja Turrisa v četrti minuti druge tretjine z igralcem več na ledu. Nate Thompson je dobri dve minuti pozneje izenačil, le 19 sekund pozneje pa je Kopitar goste povedel v vodstvo. Pred tem je domačim plošček za njihovim golom odvzel Dustin Brown in lepo podal do slovenskega hokejista. V začetku devete minute drugega dela igre je svoj prvi zadetek na srečanju zabil Jarnkrok, po strelu Kopitarja pa je odbiti plošček v mrežo pospravil Iafallo. Tampa Bay Lightning je na gostovanju po podaljšku s 6:5 premagala Philadelphio Flyers in je na čelu vzhodnega dela lige. Na drugo mesto je potisnila tokrat prosti Toronto, tretja je ekipa Columbus Blue Jackets, ki je v gosteh s 4:1 premagala Carolino Hurricanes. Columbus ima 26 točk, tako kot ekipa Minnesota Wild, ki je tokrat klonila doma z 2:3 proti Buffalo Sabres, ki je na skupno šestem mestu v celotni ligi s prav tako 26 točkami. NHL, izidi: Nashville Predators - Los Angeles Kings 5:3 Anže Kopitar gol in podaja v 22:09 minutah za Los Angeles. New Jersey Devils - Detroit Red Wings 2:3* Philadelphia Flyers - Tampa Bay Lightning 5:6* Minnesota Wild - Buffalo Sabres 2:3 Vancouver Canucks - Montreal Canadiens 2:3 Ottawa Senators - Pittsburgh Penguins 6:4 New York Rangers - Florida Panthers 4:2 Carolina Hurricanes - Columbus Blue Jackets 1:4 Arizona Coyotes - Boston Bruins 1:2 Calgary Flames - Edmonton Oilers 4:2 San Jose Sharks - St. Louis Blues 4:0 * - po podaljšku"
http://zurnal24.si/magazin/vip/cetrti-da-za-trumpovo-21538,magazin,21538,"Četrti da za Trumpovo Nekdanja žena mogotca Donalda Trumpa se je poročila. Četrtič. Po šestih letih zveze z italijanskim žrebcem je skočila v zakonski jarem. V soboto je pred petstotimi povabljenci Rossano Rubicondi Ivani Trump nadel pregrešno drag diamantni prstan in ji tako obljubil večno zvestobo. 35-letni italijanski maneken in igralec je vlogo zaročenca prenašal šest let, zdaj pa se je odločil za naslednji korak. 59-letna Ivana pa je poročne procedure že malce navajena, saj je to zanjo že četrta poroka. Kot se za njen življenjski slog spodobi, je bila poroka razkošna. Za veliki dogodek je svoje posestvo v Palm Beachu v Kaliforniji odstopil sam Donald Trump, iz Pariza je priletel 25-članski orkester, poročna torta je merila štiri metre v višino in tudi ta je bila uvožena, in sicer iz Nemčije. Ivano sta ženinu oddala njena dva sinova Donald Jr. (30) in Eric (24), glavna družica pa je bila njena 26-letna hči in uspešna manekenka Ivanka. Seveda je bil na poroki tudi njihov oče Donald Trump, ki je paru sestavil predporočno pogodbo. Seveda je v tem verjetno že pravi strokovnjak; sploh ker ga je ravno Ivana po 13 letih zakona obrala do kosti v eni od največjih ločitev zgodovine Hollywooda."
https://zurnal24.si/sport/nogomet/topnicarji-so-se-izvlekli-na-old-traffordu-281289,sport,281289,"Topničarji so se izvlekli na Old Traffordu V prvi tekmi 12. kola je Manchester United gostil Arsenal. Dvoboj se je končal brez zmagovalca. Na derbiju angleškega prvenstva je bil Manchester United blizu vseh treh točk proti Arsenalu, vendar so topničarji s svojim edinim strelom na tekmi izenačili v 89. minuti na 1:1. Londončani bi se sicer z zmago vsaj za nekaj časa povzpeli na prvo mesto. Dvoboj je bil kot se za derbi spodobi zelo bojevit, a nevtralni gledalci vsaj ob napadalnih akcijah obeh moštev niso prišli na svoj račun. Gostje so bili blizu zadetka sredi prvega polčasa, ko se je Alexis Sanchez znašel povsem sam le nekaj metrov od gola, a je bodisi slabo zadel žogo bodisi je s podajo iskal še Aarona Ramseyja na drugi vratnici in okroglo usnje je zletelo mimo domačih vrat. Kasneje je na drugi strani nevarno dolgi kot s kakšnih 20 metrov iskal Juan Mata, a je Petr Čech žogo uspel odbiti v kot. Še pred tem so domači nogometaši in gledalci zahtevali enajstmetrovko, ko je ob Nachu Monrealu padel Antonio Valencia, a je sodniška piščalka ostala nema. Jose Mourinho je ob takšni odločitvi ponorel in ob stranski črti uprizoril šov gestikulacij. V drugem polčasu so bili domačini podjetnejši in nevarnejši. Kljub temu si dolgo niso pripravili pravih priložnosti, v 68. minuti pa so le okronali svojo premoč. Paul Pogba je začel akcijo na desni strani. S podajo je našel Anderja Herrero, novopečeni španski reprezentant pa je z močno povratno podajo našel samega Mato, ki je s 14 metrov poslal žogo v nebranjeni del mreže. United je prevladoval še nekaj minut, kasneje pa se je premaknil v obrambo. Mourinho se je odločil za defenzivno menjavo in namesto Mate v igro poslal Morgana Schneiderlina, Arsene Wenger pa je zamenjal svoje obrambno naravnane veziste. In prav rezervista sta topničarjem prinesla točko. Alex Oxlade-Chamberlain je na desni strani najprej iz igre vrgel Marcusa rashforda in nato na drugi vratnici s predložkom našel Olivierja Girouda. Francoz, ki v tej sezoni še ni zaigral v začetni enajsterici Arsenala, je visoko skočil in z edinim strelom gostov na okvir gola tudi zadel. Liverpool in City z enakim številom točk Le z eno osvojeno točko se je moral zadovoljiti tudi do tega kola vodilni Liverpool. Ta je gostoval v Southamptonu, kjer gledalci niso videli zadetkov. Nekdanji član svetnikov Sadio Mane je bil v prvem polčasu najbližje te Fraster Forster, v drugo pa je v zadnjem hipu njegov strel blokiral branilec Virgil van Dijk. V drugem polčasu Liverpoolova Branilca Philippe Coutinho in Roberto Firmino nista izkoristila pobegov proti golu tekmeca, Nathaniel Clyne pa je ob zaključku dvoboja z glavo meril mimo cilja. Lepo priložnost je zamudil tudi Southampton, nenatančen po strelu z glavo je bil Charlie Austin. Le točko redsov in Arsenala je izkoristil Manchester City, ki je z gostujočo zmago pri Crystal Palacu ujel Liverpool, na drugem mestu pa obstal zaradi slabše gol razlike. Junak dvoboja je bil Yaya Toure, ki ga je Pep Guardiola prvič v tej sezoni postavil v prvo enajsterico. Katalonec je nekdanjega reprezentanta Slonokoščene obale uvrstil v ekipo šelo po tem, ko se je ta javno opravičil za izjave svojega agenta. Pep dobil zadoščenje Z jutrišnjo zmago se lahko na vrh lestvice povzpne Chelsea. Premier League, 12. kolo: Manchester United : Arsenal 1:1 (0:0) Mata 69.; Giroud 89. Crystal Palace : Manchester City 1:2 (0:1)Wickham 66.; Touré 39., 83. Everton : Swansea City 1:1 (0:1)Coleman 89.; Sigurdsson 41./11-m Southampton : Liverpool 0:0 Stoke City : Bournemouth 0:1 (0:1)Aké 26. Sunderland : Hull City 3:0 (1:0)Defoe 34., Anichebe 62., 84. Watford : Leicester City 2:1 (2:1)Capoue 1., Pereyra 12.; Mahrez 15./11-m Tottenham : West Ham United 3:2 (0:1)Winks 51., Kane 89., 90./11m; Antonio 24., Lanzini 68./11mMiddlesbough - Chelsea 0:1 (0:1)Costa 41.Ponedeljek: WBA - Burnley Lestvica:1. Chelsea 282. Liverpool 273. Manchester City 274. Arsenal 25 5. Tottenham 246. Manchester United 197. Everton 19...14. Leicester City 1215. Middlesbrough 1116. Crystak Palace 1117. West Ham United 11 (-1)18. Hull City 1019. Sunderland 820. Swansea City 6"
https://zurnal24.si/magazin/vip/resevalci-nimajo-vec-upanja-za-pevca-je-prepozno-315871,magazin,315871,"Reševalci nimajo več upanja, za pevca je prepozno Iz Kanade prihaja žalostna vest. Reševalne ekipe, ki so od nedelje iskale pogrešanega nemškega pevca Daniela Küblböcka, so sporočile, da so iskanje prekinile. Že včeraj je bilo jasno, da je verjetnost, da je 33-letnik, ki je skočil s križarke v 10 stopinj mrzlo morje pred obalo Kanade, še živ zelo majhna. Iskale so ga štiri ladje in tudi dve letali. »Do sedaj nismo našli znakov življenja. Na podlagi možnosti za preživetje v vodi s tako nizko temperaturo smo sprejeli težko odločitev, da iskanje prekinemo,« so povedali odgovorni. Ladja je bila na poti iz Hamburga v New York. Zakaj je storil samomor? Nemška javnost se še vedno sprašuje, zakaj si je zvezdnik, ki je zaslovel s šovom Deutschland sucht den Superstar, vzel življenje. Daniel je na družbenem omrežju pred dvema meseca zapisal, da ima zdravstvene težave, avgusta pa je s svojimi sledilci delil negativne izkušnje z igralsko šolo, ki jo je obiskoval od leta 2015. »Še vedno nisem prebolel bolečin zadnjih mesecev. Ta večmesečni mobing v mojem razredu je strl mojo dušo. Več tednov sem moral v visokih petkah hoditi po kamenju, nato so mi uničili kostume in me obtožili sabotaže, ko je nekdo po tehnični opremi polil vodo. Že več let sem v šovbiznisu. Tega mi res ni treba. Najhujše pri vsem tem pa je, da naša učiteljica ni ukrepala,« je zapisal na družbenem omrežju. Šola je njegove očitne zavrnila. Magazin Za nemškega zvezdnika zelo malo upanja"
https://zurnal24.si/sport/kosarka/gorjanc-po-dveh-letih-spet-na-parketu-233280,sport,233280,"Gorjanc po dveh letih spet na parketu Po dolgi odsotnosti s košarkarskih igrišč zaradi Marfanovega sindroma se Urban Gorjanc vrača pod obroče. Pred dvema letoma je moral Urban Gorjanc zaradi Marfanovega sindroma izpustiti domače evropsko prvenstvo do 20 let, takrat je zaradi bolezni tudi prekinil obetavno kariero. Sledilo je zbiranje sredstev za operativni poseg v Seulu, nato uspešna operacija, sedaj pa je prišlo tudi potrdilo korejskega kirurga dr. Songa, da je bolezen odpravljena in da se lahko Gorjanc vrne v trenažni proces. Gorjanc uspešno prestal operacijo Zaenkrat še ni znano, kje bo 22-letni in kar 213 centimetrov visoki center nadaljeval profesionalno pot. ""Izjemno hvaležen"" ""Že pred dvema letoma mi je dr. Song, ki me je lani operiral, zagotovil, da bom lahko po operaciji pri njemu igral, izvid, ki sem ga dobil, pa je le še pisna potrditev njegovih besed pred časom in dodatnega pregleda,"" je za kzs.si povedal Gorjanc. ""Vesel sem, da od operacije naprej vse poteka v tej smeri, da se čim prej vrnem na igrišča in znova igram košarko. Bilo je naporno, po operaciji sem se moral izogibati množici ljudi, saj bi to lahko vplivalo na novo zamenjano aorto, nato sem odšel v zdravilišče v Portorož, po novem letu začel rahlo obremenjevati srce, nato pa sem začel s pravimi fizičnimi treningi, ki jih še zdaj izvajam z Draganom Miškovićem. Po končani sezoni sem sicer opravil nekaj košarkarskih treningov s Heliosom, a pravo udejstvovanje s košarko bo prišlo na vrsto, ko bom fizično dovolj pripravljen in, ko se bodo začele priprave v klubu, za katerega bom podpisal pogodbo. Izjemno sem hvaležen vsem, ki so začeli to akcijo, ter vsem, ki so mi stali ob strani pred in po operaciji ter mi pomagajo pri vrnitvi na igrišče,"" je še dodal presrečni Domžalčan. Čaka ga nova bitka ""Na KZS smo se ob žalostni Urbanovi zgodbi v lanskem poletju ter s pomočjo Špas Teatra, Gorana Dragića, celotne reprezentance ter Lada Bizovičarja pripravili odmevno dobrodelno predstavo Slovenska muska od A do Ž, katere celoten izkupiček je šel v sklad, namenjen visokoraslemu mlademu košarkarju. Še več, akciji so se spontano pridružili številni naši sponzorji in partnerji, košarkarski navijači, dobri ljudje z vseh koncev Slovenije in nazadnje se je skromna ideja razvila v pravo gibanje, katerega posledica je bilo celo to, da je po večmesečnem čakanju Urban nazadnje le dobil možnost operacije. Zdaj, ko je okreval, ga čaka nova bitka, a ker je precej prijetnejša od tiste lanskega poletja, sem še bolj optimističen, da ji bo kos,"" je ob veseli novici dejal direktor članskih reprezentanc Matej Avanzo."
http://zurnal24.si/magazin/vip/ta-zenska-je-brit-speljala-moskega-235928,magazin,235928,"Ta ženska je Brit speljala moškega David Lucado je Britney Spears prevaral s pornoigralko. Pevka Britney Spears je konec avgusta razglasila, da je spet samska. Zvezo z odvetnikom Davidom Lucadom je končala, ker jo je prevaral. Sedaj se je razvedelo, s kom.28-letnik je v posteljo skočil s pornoigralko Cali Lee, ki je med drugim snemala tudi z legendo filmov za odrasle Ronom Jeremyjem. Britney naj bi znorela, ko je videla video, v katerem se David poljublja in pleče s Cali. Kaj se je med njima še dogajalo, javnost ne bo nikoli videla, saj je pevkin oče filmček kupil in tako preprečil njegovo objavo."
http://zurnal24.si/slovenija/to-se-lahko-zgodi-tudi-vam-99550,slovenija,99550,"""To se lahko zgodi tudi vam!"" V zavetišču za brezdomne uživalce drog so v okviru evropskega leta boja proti revščini in socialni izključenosti pripravili projekt To se lahko zgodi tudi vam! Danes vabijo na ogled filma, jutri na razstavo. Danes ob 15. uri zavetišče v Kinodvoru pripravlja ogled filma Začarani krog. Po ogledu filma bo sledila diskusija z akterji. Jutri bo v Kinodvoru ob 16. uri razstava fotografij in okrogla miza na to temo. ""Namen projekta je opozoriti na brezdomne zasvojence s prepovedanimi drogami, jim priznati pravico in potrebo do dostojnega življenja in polne vključenosti v družbo,"" pravijo v zavetišču za brezdomne uživalce drog. Njihov cilj je opozoriti na diskriminacijo in kršitve pravic brezdomnih zasvojencev. Zato so jim tudi dali glas in možnost, da se sami predstavijo. ""S tem želimo krepiti njihovo pozitivno identiteto in jih opolnomočiti,"" poudarjajo in upajo, da bodo pripomogli k drugačnemu pogledu na problematiko zasvojencev s prepovedanimi drogami.Veseli vsakršnega stika z ljudmiV zavetišču so redno zaposleni trije, pomagajo pa jim tudi prostovoljci. Ena izmed njih je Teja Podgorelec, ki se je z brezdomnimi uživalci drog prvič srečala lansko leto. ""Najprej me je bilo malo strah, ker poslušaš veliko o tem, kakšni so, da so nevarni ... Ampak ko sem prišla v stik z njimi, sem ugotovila, da so to zelo prijazni, simpatični, dobrodušni ljudje. Imajo svoje potrebe, a nikoli nikomur ne škodujejo. Preživljajo se s socialno pomočjo, žicanjem ali pa prodajo časopisa Kralji ulice. Niso navajeni, da se 'normalen' človek pogovarja z njimi. Bili so navdušeni, da smo začeli ta projekt,"" pove študentka fakultete za socialno delo in doda: ""Radi bi spodbudili politiko, da bi se začela ukvarjati z brezdomnimi uživalci drog."" Utrinki iz življenja brezdomnih uživalcev drog, kot ga vidijo sami: oglejte si GALERIJO. Zavetišče je s projektom začelo marca letos, zaključili pa ga bodo po aktivnostih v tem tednu. V tem času so prejeli številne pozitivne odzive s strani brezdomnih uživalcev drog. ""Zelo so bili zadovoljni, da se sploh kdo z njimi ukvarja in jim nudi pozornost, saj so ponavadi preslišani. Na fotografski delavnici so pokazali, kako različno gledajo na ulico; pisali so pesmi, risali,"" aktivnost brezdomcev opiše Teja. Na spletni strani zavetišča vodijo tudi spletni dnevnik – prav vsi prispevki so rezultat ustvarjanja brezdomnih zasvojencev s prepovedanimi drogami. Vstopite v njihov svet in preberite, kaj jim hodi po glavi. ""Hočejo samo mir""Zavetišče sicer funkcionira kot dnevni center, ki je odprt od 9. do 16. ure in kot nočni center, odprt od 21. do 9. ure. Deluje v samem središču Ljubljane, nudi pa 15 postelj. Posameznik lahko tam preživi tri mesece. Najmlajši uporabnik njihovih storitev je star okoli 23 let, najstarejši nekaj čez 40. V Ljubljani ocenjujejo, da bi potrebovali 120 prenočišč. Teja pravi, da vsem svetujejo, a le redki se rešijo iz primeža drog – delno zaradi pomanjkanja motivacije, delno zaradi pomanjkanja primernih storitev. ""Nekateri so stari že 40 let in od tega so na primer 20 let na cesti. Hočejo samo imeti mir, nimajo nobenega cilja. Zato bi jim radi postavili dom, pa tudi varne sobe, da se ne bi več drogirali na cesti."""
https://zurnal24.si/sport/belov-hitro-koncal-mursakov-vojaski-derbi-238227,sport,238227,"Belov hitro končal Muršakov vojaški derbi Četrtkovega derbija lige KHL med ekipama SKA in CSKA slovenski reprezentant ne bo ohranil v lepem spominu, saj je ob porazu svojega moštva (4:3) staknil tudi poškodbo. V 9. minuti je na Jana Muršaka ob ogradi s hrbta naletel Anton Belov in ga, z glavo naprej, potisnil v pleksi steklo. Pesničan se je zatem skušal vrniti v igro, toda udarec je bil premočan in v drugi in tretji tretjini ga nismo več videli na ledu. V petih minutah igre je Muršak sprožil en strel. Ob naletu na tretjega strelca CSKA-ja (19 točk) jo je Belov odnesel brez kazni. Panarin zadel za zmago Domači SKA ni dobro začel ""vojaškega derbija"", Moskovčani so namreč povedli že v prvi minuti prek Igorja Grigorenka. V 14. minuti je ob ""power-playu"" izenačil Andrej Kuteikin in postavil izid prve tretjine. CSKA je spet povedel v 25. minuti z golom Aleksandra Radulova, 63 selund kasneje je, ob igralcu več, zabil še Denis Denisov. V 32. minuti je ob številčni premoči znižal Ilija Kovalčuk, ki je nato zapravil kazenski strel, tri minute pred koncem drugega dela igre pa tudi izenačil, spet ob ""power-playu"". Odločilni zadetek je v 53. minuti dosegel Artemij Panarin (4:3). Prekinjen niz 13 zmag Pred tokratnim porazom, šele drugim v sezoni, je CSKA nanizal 13 zaporednih zmag. SKA ima na vrhu lestvice sedaj tri točke več od čete trenerja Dimitrija Kvartalnova, moštvo iz St. Peterburga ima 51 točk ob 17 zmagah in le enem porazu. Na tretjem mestu zahodne konference je helsinški Jokerit z 41 točkami, toliko jih je zbrala tudi vodilna ekipa vzhodne konference - Metalurg Magnitogorsk."
http://zurnal24.si/sport/nogomet/bayern-upa-da-bo-krt-ostal-tiho-213580,sport,213580,"Bayern upa, da bo ''krt'' ostal tiho Bayern München nocoj čaka obračun z moskovskim CSKA, izvršni direktor bavarskega kluba Karl-Heinz Rummenigge pa upa, da bo ''krta'' v ekipi premamilo ''zimsko spanje''. Karl-Heinz Rummenigge, izvršni direktor Bayerna, upa, da bo ''krt'', ki je nemškemu Bildu pred derbijem z Borussio izdal taktične zamisli Pepa Guardiole, svoj jezik v prihodnosti držal za zobmi. Pep spet išče izdajalca: ''Vrgel ga bom na cesto!'' ''Imam kanček upanja, da bo ''krt'' s prvim snegom začel zimsko spanje in se bo to prav hitro končalo,'' je povedal nekdanji nemški napadalec. Izdaja, kot je posredovanje informacij poimenoval Guardiola, je po mnenju izvršnega direktorja ''nezaželjena tema'' in nekaj, kar je ''sporno tako z etičnega kot moralnega stališča.'' EPA ''Upam, da bo tisti, ki je to storil, s tem prenehal. Karkoli drugega bi me presenetilo, saj ima ta ekipa velik karakter,'' je dodal Rummenigge. Hoeness: Igralci umirajo od smeha Guardiola je pred tekmo proti velikemu tekmecu pobesnel in zagrozil, da izdajalec zanj nikoli več ne bo zaigral. ''Vseeno mi je, kdo je 'krt', vrgel ga bom na cesto. Padale bodo glave, zame ne bo več igral,'' je bentil španski strateg. ''To ni dobro, imamo pravila. Potrebno se bo pogovoriti o tem,'' je dejal kapetan Philipp Lahm, Arjen Robben pa je dodal: ''Škoda. Žalostno je, a to ni nič novega. Velike ekipe tega ne potrebujejo.''Nekoliko bolj sproščeno pa se je na vse skupaj odzval predsednik Bayerna Uli Hoeness. ''Igralci zaradi vaših naslovov umirajo od smeha. Tudi jaz se lahko le nasmehnem. Če bi bil to naš edini problem, bi se z njim zlahka sprijaznili,'' je povedal Hoeness."
http://zurnal24.si/magazin/horoskop-in-numerologija/odgovor-sifra-bik-120794,magazin,120794,"Odgovor – ŠIFRA: Bik Zanima me, kako mi kaže v ljubezni, bova ostala s sedanjo punco skupaj? Vaše Število duše je (eno izmed petih osebnih števil; to opisuje naše srčne zadeve) 6, kar pomeni, da imate izrazito mehko srce in veliko topline v sebi. Ste morda nekoliko preveč zasanjani in imate posledično previsoke želje glede zveze, ker iščete pravljičnost sončnih zahodov.Vaša draga ima tudi Število duše 6. V duhovni numerologiji to pomeni, da sta sorodni duši, ki sta se poznali že v prejšnjih življenjih. Vajin odnos bo ključnega pomena tako za vas kot za njo."
http://zurnal24.si/sport/nogomet/maribor-bo-celil-rane-24339,sport,24339,"Maribor bo celil rane V derbiju 35. kola Prve Lige Telekom bodo nogometaši Maribora gostili pokalne prvake, ljubljanski Interblock. Na vrhu je vse jasno, v finišu sezone pa je najbolj zanimivo v boju za obstanek. Tri tekme, trije goli V prvenstvu sta se Maribor in Interblock srečala trikrat. Prvo tekmo so z golom Popovića dobili Štajerci, drugi obračun je odločil zadetek Rakovića, nazadnje pa je Ljubljančanom zmago zagotovil Jolić. Maribor bo po izgubljeni evropski vozovnici lovil vsaj višjo uvrstitev v prvenstvu. V ponovitvi finala letošnjega pokala se bodo domači želeli maščevati nogometašem Interblocka in se z zmago tudi povzpeti na četrto mesto na lestvici. ""Tekma bo težka, Interblock pa je naš velik dolžnik in se mu moramo oddolžiti za pokalni poraz,"" je povedal trener Maribora Branko Horjak . Razkril je tudi pravi motiv za zmago pred domačimi navijači: ""Ne gre se nam za maščevanje, ampak za četrto mesto, saj ni vseeno, ali si v ligi osmi ali četrti."" Tudi tega, da drugo sezono ne bodo igrali v Evropi, si trener in nogometaši Maribora ne ženejo preveč k srcu. ""Dve leti smo igrali v Evropi in imeli zaradi tega slabši začetek prvenstva. Hud ritem sreda-nedelja močno utrudi igralce,"" je povedal Horjak, ki je še dodal, da bodo prihodnjo sezono ta čas namenili intenzivnejšim pripravam na prvenstvo, saj bodo le tako prišli uspehi. Mariborčani v soboto ne bodo mogli računati na poškodovanega Suada Filekovića ter na Reneja Miheliča , Tavaresa in Dejana Školnika , ki bodo počivali zaradi kartonov. Po zmagi v pokalu je igralce Interblocka težko motivirati. © Saša Despot Malo motivacije v Šiški Nogometaši Interblocka v Maribor prihajajo neobremenjeni, saj so z zmago v pokalu že dosegli cilj sezone in si zagotovili nastopanje na evropski sceni v naslednji sezoni. Trener Dragan Skočić kljub temu upa, da bodo igralci dali vse od sebe: ""Pričakujem, da bodo odigrali profesionalno, čeprav jih je zelo težko motivirati. Poleg tega so po dolgi sezoni tudi že zelo utrujeni, tako da nas čaka težka tekma."" V nasprotju z nogometaši mariborskega prvoligaša si nobeden od igralcev Interblocka ni nakopal kazni zaradi kartonov. David Bunderla se z Dariom Zahoro bori za naziv kralja strelcev. © Žurnal24 V predzadnjem kolu slovenske prve nogometne lige (vse tekme bodo v soboto ob 17.30) se bosta v Ajdovščini pomerila Primorje in Nafta . Domačini imajo na osmem mestu le točko zaostanka za Lendavčani, ki so mesto višje. Obe ekipi pa potrebujeta zmago, če se želita izogniti devetemu mestu, ki vodi na dodatne kvalifikacije za igranje v prvi slovenski ligi. Letošnja statistika je sicer na strani Nafte, ki je letos slavila v vseh treh obračunih proti Primorju. Vsakič je bil končni rezultat 2:1. Vendar pa pri Primorju ne gre pozabiti na najboljšega strelca prvenstva Davida Bunderlo , ki je mrežo nasprotnikov letos zatresel že sedemnajstkrat. PrvaLiga Telekom, 35. kolo Maribor : Interblock Koper : HiT Gorica Primorje : Nafta Livar : Drava Domžale : MIK CM Celje (vse v soboto ob 17.30) Deveto mesto v ligi trenutno zaseda Drava , ki pa je višjeuvrščenim ekipam takoj za petami. Z zmago proti že odpisanemu Livarju bi se Ptujčani lahko odcepili od nezaželenega predzadnjega mesta na lestvici. Najbolje v boju za obstanek kaže MIK CM Celju , ki gostuje pri Domžalčanih , ki so že osvojili naslov prvaka. Z zmago bi si Celjani že zagotovili obstanek med najboljšimi."
http://zurnal24.si/magazin/lepota-telo/stran-od-praznih-in-skritih-kalorij-11390,magazin,11390,"Stran od praznih in skritih kalorij Izogibajte se praznim kalorijam, odkrijte skrite, uživajte manjše porcije in pojejte več obrokov čez dan. Držanje teh pravil vam bo ""odneslo"" nekaj kilogramov. Stran od praznih kalorij Izraz prazna kalorija se uporablja za hrano, ki ima zelo majhno hranilno vrednost ali pa je sploh brez nje. Tako 2 decilitra sveže stisnjenega pomarančnega soka prinaša 112 kalorij, vendar obenem vsebuje kalij in zagotavlja stoodstoten dnevni priporočeni odmerek vitamina C, medtem ko enaka količina gazirane pijače vsebuje 120 kalorij, vendar ne vsebuje nobene hranilne snovi. Gazirana pijača torej prinaša prazne kalorije. Bolj ko je hrana obdelana, manj je v njej hranilnih sestavin, kot so vitamini, minerali, vlaknine, vsebuje pa več maščob, sladkorja in praznih kalorij. Skrite kalorije Skrite kalorije je mogoče najti v vseh vrstah živil. Gre za kalorije, ki se ""prikradejo"" v hrano – kot na primer maslo, ki ga v restavraciji dodajo zelenjavi. Težava je, če jeste pretežno zunaj doma, saj tako nikoli ne veste, koliko skritih kalorij je dodanih vašemu obroku. Skritim kalorijam se je najlaže izogibati tako, da se pozanimate o sestavinah ali zahtevate, naj vam hrano pripravijo na pari, žaru ali v pečici. Pri kupovanju tovarniško pakiranih živil na embalaži preverite tabelo s prehranskimi vrednostmi. Na videz še tako nedolžen integralni keks lahko skriva nekaj gramov maščobe, s čimer znatno poveča vaš vnos kalorij. Hrana, ki vsebuje manj kalorij Znanstveniki so odkrili, da ljudje, ki jedo hrano z manj maščobami, sladkorja in kalorij, praviloma poskušajo nadomestiti prihranjene kalorije z uživanjem drugačne hrane. Študija, opravljena na ženskah, je pokazala, da so sodelujoče, ki so jim naročili, naj za malico pojedo nizkokalorični jogurt, med popoldanskim obrokom pojedle več hrane kot sodelujoče, ki so za malico zaužile polnomasten jogurt, ne glede na stvarno vsebino živila. Uživanje nizkokalorične ali brezkalorične hrane je učinkovito šele v kombinaciji z dokazanimi in preizkušenimi navadami za trajno hujšanje, kot so zmanjšanje porcij, vnos vsaj 25 gramov vlaknin na dan in podobno. ""Nočne"" kalorije v primerjavi z ""dnevnimi"" Pri primerjanju nenadzorovanega uživanja obilne večerje ali večerne malice z uživanjem obilnega zajtrka, ki mu sledi dejaven dan, se je izkazalo, da obstaja velika verjetnost, da prvo pripelje do blažje oblike skladiščenja maščobe v organizmu. Toda ta učinek je nepomemben in nima opaznega vpliva na težo. Toda za večino med nami je večerja najobilnejši obrok, saj vsebuje skoraj polovico kalorij, ki jih vnesemo čez dan, sem pa niso prišteti pozni nočni obrok sladkarij in prigrizkov. Dejstvo je, da večje porcije in prevelik vnos kalorij KADARKOLI v dnevu zalepi kilograme. Raziskave kažejo, da je lažje upravljati s težo, če dan začnete s hranljivim, nizkokaloričnim zajtrkom, kot je skleda integralnih žitaric s skledo posnetega mleka. To ni povezano z različno hitrostjo zgorevanja kalorij, marveč s tem, da če dan začnete s tako zdravim obrokom, zmanjšate možnost, da se boste pozneje preveč najedli."
http://zurnal24.si/slovenija/stala-bo-vsaj-18-milijonov-138854,slovenija,138854,"Stala bo vsaj 18 milijonov Dvorana Portoval. Spremembe projekta: po 15 letih v last občini. Novo mesto. Občinska uprava bo danes svetnikom glede dvorane Portoval, v kateri bo Novo mesto gostilo evropsko prvenstvo v košarki 2013, predstavila nov koncept javno-zasebnega partnerstva in spremenjen investicijski program.""Zaradi optimizacije dvorane so nižji stroški gradbenih del z izkopi,"" nam je o bistvenih spremembah naložbe povedala Urška Ban, vodja urada direktorja občinske uprave. Kot je pojasnila, bo dvorana stala dobrih 18 milijonov evrov; od tega bo šlo za gradbena dela slabih 13 milijonov evrov, preostalo pa za odkup zemljišč, dokumentacijo, komunalni prispevek in DDV. Še preveč za proračun Po novem modelu, po katerem bo občina iskala zasebnega partnerja, bo po besedah Banove občina po 15 letih postala lastnik dvorane, medtem ko bi po prejšnjem modelu dvorana ostala v lasti zasebnega partnerja.""Zdajšnji predlog upošteva mnoge realne predpostavke, a ima v ozadju še vedno zelo nerealen poslovni načrt. Obremenitve občine bodo lahko kmalu milijon evrov na leto v naslednjih 15 letih, kar pa je poleg začetnega vložka šest milijonov evrov zelo visoka dodatna obremenitev proračuna,"" je predlog komentiral Gregor Macedoni, mestni svetnik z liste Gremo gor!"
http://zurnal24.si/sport/zimski-sporti/zacetek-ski-challengea-2009-37909,sport,37909,"Začetek Ski Challengea 2009! Ob 10.00 se je začela nova sezona Ski Challenga, smučarske simulacije, kjer najhitrejšim podarjamo privlačne nagrade! Gremo! Na naslovu www.zurnal24.si/sc09 od danes naprej najdete novo, drugo sezono virtualnega svetovnega prvenstva v smuku, Ski Challenge 2009. Igra je popolnoma brezplačna – in ne le to, letos bo kar najboljših 30 smučarjev dobilo Žurnalove nagrade! Namig: najboljše bomo peljali smučat v tujino ... O nastavitvah smuči, tehnikah in trikih lahko debatirate na forumu na naslovu www.zurnal24.si/sc09, kjer vas bodo vso sezono čakale tudi sveže novice o SC:09. Kot verjetno že veste, bo tekem šest. Prva bo potekala med 19. in 21. decembrom v Val Gardeni – Gröden. Če boste imeli pri nalaganju igre kakršnekoli težave, ali če imate vprašanja v povezavi z igro samo, pošljite elektronsko sporočilo na sc09@zurnal24.si ."
http://zurnal24.si/slovenija/vloge-za-vrtec-do-13-marca-183737,slovenija,183737,"Vloge za vrtec do 13. marca Občina Krško  je objavila razpis za vpis novincev v vrtce za obdobje 2013/14.  Vloge zbirajo do 13. marca, v centralnem vrtcu pa do 20. marca. Sedem vrtcev v občini obiskuje 1.150 otrok, občina pa zanje doplača skoraj pet milijonov evrov na leto. V ta znesek so všteta sredstva z naslova omejene rabe prostora. Na račun jedrske rente občina zagotavlja 27-odstotno dodatno sofinanciranje in tako staršem predšolskih otrok omogoča veliko nižje plačilo vrtca v primerjavi z drugimi občinami."
http://zurnal24.si/magazin/film-glasba-tv/lazes-lahko-ampak-posteno-111607,magazin,111607,"Lažeš lahko, ampak pošteno Se vam je kdaj kdo zlagal v obraz, vi pa ste mu še nasedli? Temu zdaj naredite konec! V SiTi Teatru se ob 20. uri ob monokomediji Laži, ampak pošteno naučite prepoznati pravo laž. Mednarodno uveljavljeni strokovnjak za poštene in temeljite laži, ekskluzivni lastnik licence MPL® (Motivator poštenega laganja), doktor Borut Veselko, vas bo s prikazom osnovnih tehnik laganja v eni sami uri naučil prepoznati škodljivo laž. Laži se boste od zdaj naprej lahko le še smejali v obraz. Za monokomedijo, ki traja 75 minut boste odšteli od 13,50 evra do 15 evrov."
http://zurnal24.si/sport/nogomet/eickhorn-debitiral-s-porazom-116194,sport,116194,"Eickhorn debitiral s porazom Na derbiju 27. kola Bundeslige so nogometaši Bayerja premagali Schalke 04, pri katerem je na klopi debitiral Josef Eichkorn. Lekarnarji so se z zmago vodilni Borussii približali na vsega sedem točk. Zimzeleni Ze Roberto (Hamburg) je s 330. tekmo v Nemčiji izenačil rekord Bosanca Sergeja Barbareza (največ tekem v prvi Bundesligi kakega tujega igralca). Dal je tudi en gol. Poglejte ga v galeriji. Debi Eickhorna, ki je pred dnevi zamenjal odpuščenega Felixa Magatha, se je končal klavrno. Schalke, ki se je sicer prebil v četrtfinale Lige prvakov, je tokrat moral priznati premoč na gostovanju pri Bayerju. Lekarnarji so slavili z 2:0. Prvi gol za domače je v 19. minuti dosegel Eren Derdiyok, ki je po podaji Michaela Ballacka z desnico premagal Schalkejevega čuvaja mreže Manuela Neuerja. Z avtogolom Christopha Metzelderja, ki je z glavo žogo po ""podaji"" Reanata Augusta poslal za hrbet Neuerja,je v 28. minuti tekme prednost Bayerja zrasla na 2:0. Rudarji, ki so v nadaljevanju pokazali nekoliko boljšo igro, pa niso uspeli priti niti do častnega zadetka. Bayer se je z nedeljsko zmago približal vodilni Borussii iz Dortmunda na vsega sedem točk zaostanka. Köln izgubil kar z 2:6Tekmo na Imtech Areni so bolj podjetno začeli domači, potem ko je imel Ruud van Nistelrooy prvi strel na gol že v peti minuti. Ofenziva Hamburga se je nadaljevala in Mladen Petrić je vratarja Michaela Rensinga prvič premagal v 11. minuti. Po desni strani je prodrl Anis Ben-Hatira in poslal predložek v kazenski prostor. Rensing je sprva žogo sicer odbil, a le na nogo Petriću. Milivoje Novaković v uvodnih 20 minut ni bil viden, ko pa je le dobil uporabno žogo, je bil v prepovedanem položaju (22. minuta). Za razliko od slovenskega napadalca je bil super razpoložen hrvaški pri domačem HSV. V 25. minuti je Petrić dobil žogo na glavo in le za nekaj 10 centimetrov streljal prek gola Kölna. Šest minut kasneje pa je bilo res že 2:0. Branilci Kölna so izgubili žogo, dobil jo je Ben-Hatira in neubranljivo streljal s 17 metrov. V 38. minuti je bilo že 3:0! In spet je udaril Petrić, potem ko je do njega žogo spravil Van Nistelrooy. Rensing je bil ob strelu s 13 metrov nemočen. Glavna težava je bila obramba Kölna (poveljuje ji Mišo Brečko), ni bila na nivoju prve Bundeslige. Tako je Petrić s svojim tretjim golom v 43. minuti postavil rezultat polčasa 4:0. Franck Ribery je v 88. minuti rešil Bayern, ki tako z zmago 2:1 nad Freiburgom ostaja v igri za Ligo prvakov. Pred Kölnom je bila v drugem polčasu misija nemogoče, a začeli so dobro. V 50. minuti je Mato Jajalo preigral zadnjega v obrambi Hamburga, Heika Westermanna, in poslal žogo v bližnji kot vratarja Franka Rosta (4:1). Veselje gostov ni trajalo dolgo, saj je že v naslednjem napadu po podaji Eljera Elie žogo na glavo dobil Srb Gojko Kačar in Rensing je bil petič premagan (5:1). In Novaković? V uvodu v drugi polčas je porumenel. Kmalu zatem je bil čas za šesti gol domačih. Petrić je priigral enajstmetrovko in Ze Roberto je na svoji 330. tekmi v Bundesligi (rekord za tujega nogometaša v Nemčiji) zabil za 6:1. Golijado je nadaljeval Lukas Podolski, ki se je v sprintu otresel Kačarja in v 62. minuti zadel za 6:2. V nadaljevanju je tempo igre padel in tako je ostalo pri katastrofi Kölna (6:2). Zapravljivi Dortmund plačal proti Mainzu27. kolo bo pomembno tudi za ekipe z vrha razpredelnice. Drugouvrščeni Bayer iz Leverkusna igra proti Magathovemu nekdanjemu klubu Schalkeju. Vodilni Dortmund, ki je pred tednom dni doživel enega redkih spodrsljajev letos, pa je proti presenečenju sezone Mainzu že dan prej le remiziral (1:1). Domači so hitro povedli, ko je Mats Hummels preusmeril prosti strel, vratar gostov pa je žogo uspel potisniti le v okvir vrat, žoga pa se je nato odbila prek golove črte. Rudarji bi lahko že v prvem polčasu razrešili dvome o zmagovalcu, toda Nuri Sahin je potrdil sloves enega najbolj nezanesljivih izvajalcev strelov z bele točke. Dortmund je na koncu plačal za zapravljivost, ko je mladi hrvaški reprezentant Petar Slišković (ni v sorodu z legendo Hajduka) zadel za točko. Lestvica:1. Dortmund 62 točk2. Bayer 553. Hannover 504. Bayern 485. Mainz 446. Nürnberg 42...10. Schalke 3311. Köln 3212. Werder 32...16. St. Pauli 2817. Wolfsburg 2718. Borrusia M. 23 Nemška liga, 27. kolo: Borussia (M) : Kaiserslautern 0:1 (0:0)Bailly (61/ag) Hamburger SV : Köln 6:2 (4:0)Petrić (11, 38, 43), Ben-Hatira (31), Kačar (51), ze Roberto (57/11-m); Jajalo (50), Podolski (62)Brečko je odigral celotne srečanje, Novakovič (rumeni karton) do 81. minute Eintracht : St. Pauli 2:1 (1:1)Gekas (34/11-m, 77); Takyi (41) Freiburg : Bayern München 1:2 (1:1)Cisse (17); Gomez (9), Ribery (88) Hannover : Hoffenheim 2:0 (1:0)Ya (38), Abdellaoue (53) Nürnberg : Werder Bremen 1:3 (1:1)Gündogan (30); Wagner (26/11-m, 89/11-m), Pizarro (50)RK: Chandler (Nürnberg) Borussia Dortmund : Mainz 1:1 (1:0)Hummels (8); Slišković (89)Sahin (Dortmund) je v 19. minuti zapravil enajstmetrovko. Bayer Leverkusen : Schalke 2:0 (2:0)Derdiyok (19), Metzelder (28/a.g.) Stuttgart : Wolfsburg 1:1 (0:1)Niedermaier (90); Grafite (40)"
https://zurnal24.si/sport/kosarka/delo-z-dzikicem-mu-je-v-uzitek-29713,sport,29713,"Delo z Džikićem mu je v užitek Union Olimpija je z Vladom Ilievskim dobila imenitno nadomestilo za Gorana Dragiča. Makedonec, ki odlično obvlada slovenščino, je bil in bo gotovo spet postal ljubljenec tivolskega občinstva. Preberite še ... Ilievski se vrača med zmaje Navijači Uniona Olimpije si zadovoljno manejo roke. V nasprotju z nekaj preteklimi sezonami, ko so morali (številni različni) ljubljanski trenerji moštvo pred začetkom nove sezone sestavljati praktično povsem na novo, je tokrat zgodba drugačna. Poleg staroselcev Marka Miliča , Jasmina Hukića , Mihe Zupana in ostalih je Olimpijino vodstvo poskrbelo za kar nekaj pravih okrepitev, ki imajo še veliko prostora za napredek. Jaka Klobučar , Vladimir Golubović in Damjan Rudež so košarkarji, ki jih utegnejo Džikićevi treningi košarkarsko precej oplemenititi. Košarkarska biografija Vlado Ilievski se je s košarko resneje začel ukvarjati pri Partizanu, nato je sledil odhod v Antalyo ter kasneje v Olimpijo. Njegove sposobnosti so leta 2003 opazili pri Barceloni, kjer je preživel dve sezoni, nato pa po eno pri Romi, Bologni in Sieni. Novinec? Kje pa! Ne med obetavne, ampak zrele igralce pa sodi Vladko Ilievski , Olimpijin novinec z najbolj zvenečim imenom. Seveda je ljubljansko okolje 28-letnemu Makedoncu še kako domače, saj je poročen s hčerko legendarnega Petra Vilfana Anjo in reden obiskovalec tako naše prestolnice kot tudi Tivolija. Poleg tega pa ima Vlado za sabo že dve sezoni (2001/02 in 2002/03) v zeleno-belem dresu, v katerih se je gledalcem prikupil z odgovorno igro, modrim vodenjem ekipe, vrtoglavimi prodori in pogumnim prevzemanjem odgovornosti. Med njegove bolj znane poteze sodi izjemen prodor na odločilni tekmi za uvrstitev med najboljših 16 v Evroligi proti Unicaji iz Malage, ko je ob zaostanku svoje ekipe nekaj sekund do konca vzel žogo, odslalomiral pod nasprotnikov koš ter položil za dragoceno zmago. Vlado se pri Sieni ni ravno naigral. V Ljubljani bo položaj gotovo drugačen. © AFP Vedel je, da bo Džikić vrhunski trener Ilievskega bodo navijači gotovo toplo pozdravili, vsekakor pa njegovo dobro počutje v Ljubljani ni edini razlog za povratek. ""Prva pozitivna stvar, ki se je zgodila v Olimpiji, je prihod Aleksandra Džikića. Ko se je zgodilo to, sem videl, da se Olimpija vrača na pravo pot. Drugi razlog, da sem se vrnil v Ljubljano, je povečanje naše družine za novega člana, ki se bo zgodilo v septembru. Poleg tega verjamem, da se Olimpija lahko vrne na položaje, kjer je bila, na evropski vrh,"" je povedal Ilievski, ki je trenutno z makedonsko reprezentanco. O Olimpijinem trenerju Aleksandru Džikiću odličnega mnenja nima le njegov nekdanji učitelj Duško Vujošević , ampak je seznam tistih, ki izjemno cenijo njegovo delo, zelo dolg. Na njem je tudi ime novega organizatorja igre zmajev. ""Trenerja Džikića poznam še iz časov, ko me je treniral v Partizanu. Že tedaj sem vedel, da bo vrhunski trener. V velik užitek mi je, da spet delam z njim. Ne le jaz, vsi igralci smo z njim zelo zadovoljni. Mislim, da bomo pri njem z ogromnimi koraki napredovali tako posamezniki kot vsa ekipa ."" Do kje pa bi lahko Olimpija na ta način odkorakala? ""Olimpija ima vsako leto podobne cilje. Naš prednostni cilj bo top 16. To bo sicer zelo težko, saj je skupina izjemno močna, izenačena, vsaka zmaga bo dobrodošla,"" je zaključil Vlado in odhitel na reprezentančne priprave."
https://zurnal24.si/magazin/film-glasba-tv/od-glasbe-do-zapeljevanja-137730,magazin,137730,"Od glasbe do zapeljevanja Legendarni in z grammyjem nagrajeni didžej o današnji klubski sceni. Mislite, da dandanes ljudje prihajajo na vaše nastope zaradi vašega imena ali glasbe?Odvisno, časi so se spremenili, a je glasba še vedno glavni dejavnik, ki ustvarja atmosfero in združuje ljudi.So klubski dogodki bolj kot glasbeni dogodki postali predvsem prizorišče za lepa oblačila?Celotna klubska scena temelji na lepem oblačenju, prikazovanju plesnih veščin in zapeljevanju, tako da bi rekel, da gre za mešanico stvari, ki jih je posameznik pripravljen dati, pa naj gre za kratek obisk kluba ali celonočni žur.Kaj je najboljše, kar je 21. stoletje prineslo na klubsko sceno?Veliko odlične glasbe in umetnikov ter lažjo komunikacijo z ljudmi oziroma oboževalci, tehnologija pa je prinesla nove pristope k studijskemu delu. Veliko lažje je delati glasbo s sodobnimi pripomočki ter se igrati z vokali in zabavati z novimi zvoki.Koliko dni na leto nastopate na Ibizi?Če sem pošten, trenutno ne nastopam (smeh). To bi bilo primerno vprašanje za mojega agenta. Ibiza je poletna destinacija številka ena za vse velike didžeje, vendar rad potujem in obiskujem tudi druge države. Je pa Ibiza še vedno zelo poseben kraj, ker se srečujem z drugimi didžeji in kjer lahko predstavim svoje najnovejše stvari, obenem pa slišim, kaj so za poletje pripravili drugi.Če je New York vaš prvi dom, kaj je potem drugi?Italija, zagotovo, tam preživim velik del leta. Rad imam tamkajšnjo hrano, dekleta.Ali kdaj nastopate brezplačno?Ne sodelujem veliko na dobrodelnih dogodkih. Nekaj doniram ljudem, ki skrbijo za reveže in brezdomce, a to ni nekaj, s čimer bi se hvalil v medijih, če me razumete.Se spomnite česa posebnega v zvezi s Slovenijo?V Sloveniji sem nastopal že večkrat. Spomnim se odličnega kluba Ambasada Gavioli in prepričan sem, da bosta tudi tokrat super občinstvo in šov."
http://zurnal24.si/sport/nogomet/svet-jim-lezi-pred-nogami-21845,sport,21845,"Svet jim leži pred nogami Svetovni nogomet je poln mladih igralcev, ki spominjajo na neke pretekle zvezdnike in obetajo, da bodo v prihodnje nasledili tiste, ki v tem trenutku zasedajo naslovnice. Na mladih svet stoji. V nogometu pa se bodo zanje v prihodnje trošili milijoni. Na zurnal24.si smo izbrali nekaj tistih najbolj nadarjenih, za katere pa morda še niste slišali. S pričujočim zapisom zagotovo delamo krivico celim vrstam tistih, ki obetajo prav toliko, če ne še več, kot spodaj navedeni. Vendar pa je nekje treba začeti. Torej: zrcalce, zrcalce na steni, povej … Toni Kroos (Bayern, Nemčija) Šele 18-letni ofenzivni vezist je v tej sezoni že zbral nekaj nastopov za prvo ekipo Bayerna iz Münchna, poznavalci pa so si ga zapomnili predvsem po odličnih predstavah na FIFA U-17 svetovnem prvenstvu, kjer je bil izbran za najboljšega posameznika, Nemčija pa je končala na tretjem mestu. Bayernov direktor Uli Höness je že povedal, da je številka 10 pri Bavarcih v prihodnje rezervirana le za Kroosa. Gai Assulin (Barcelona, Izrael) Izraelec Gai Assulin je pri katalonskem gigantu Barceloni od leta 2003, prej pa je v domovini igral za Beitar Nes Tarbuk. Pri 16 letih je mladi napadalec ali ofenzivni vezist podpisal tudi pravo, profesionalno pogodbo z Barco, v katero je bil že vključen aneks: za Izraelca je treba odšteti vsaj 20 milijonov evrov. Letos je že debitiral tudi v izraelski reprezentanci, za katero je nastopil na prijateljski tekmi proti Čilu. V 78. minuti je zamenjal Yossija Benayouna in postal najmlajši izraelski reprezentant v zgodovini. Mario Balotelli, gansko-italijanski dragulj © AFP Mario Balotelli Barwuh (Inter, Italija/Gana) Pri 17 letih je mladi italijanski napadalec ganskega rodu že dobro prepoznaven na sceni v Serie A. Rojen je bil sicer v Palermu, vzgojili so ga italijanski starši, vendar njegova posvojitev nikoli ni bila uradna, zato do 18. leta ne more zaprositi za državljanstvo naših zahodnih sosedov. Poleti leta 2007 ga je v gansko reprezentanco povabil selektor Claude Le Roy, vendar je Balotelli nastop za deželo svojih staršev zavrnil, saj želi igrati za ""azzurre"". Prvi zadetek za člansko moštvo je dosegel šestega aprila proti Atalanti. Stevan Jovetić - balkanski veliki up © AFP John Fleck (Rangers, Škotska) Vezist John Fleck ima šele 16 let, pa o njem govori že vsa Škotska. Mladenič je že pri 15 letih podpisal prvo pogodbo z glasgowskim velikanom in koncernom Adidas, mediji pa so ga že razglasili za škotskega Wayna Rooneyja. Fleck, ki mu je klub že kupil hišo v Glasgowu za kar 92 tisoč funtov, želi v treh letih zaigrati za prvo moštvo in debitirati v izbrani vrsti. Tudi njegov stric Robert je v 80. letih blestel na stadionu Ibrox, zato so pričakovanja modre polovice Glasgowa še toliko večja. Georginio Wijnaldun (Feyenoord, Nizozemska) V Rotterdamu rojeni danes 17-letni Georginio Wijnaldum je že pred enim letom prvič zaigral za člansko moštvo Feyenoorda. Takrat je bil star šele 16 let in 148 dni ter je uradno postal najmlajši nogometaš, ki je v bogati zgodovini rotterdamskega velikana zaigral za člane. Pozneje je s klubom podpisal prvo pogodbo in mu obljubil zvestobo do leta 2010. Lorenzo De Silvestri (Lazio, Italija) Nadarjeni bočni branilec je eden od najbolj vročih mladih nogometašev v Italiji, ki bo v prihodnje bržčas zaigral tudi za reprezentanco. Zrasel je v mladinski šoli Lazia, za prvo moštvo pa prvič nastopil na prvi dan aktualne sezone proti Torinu. Kmalu za tem je debitiral tudi v Ligi prvakov, 19. decembra 2007 pa že dosegel tudi prvi zadetek za svoj klub. S hitrostjo in nagnjenostjo k ofenzivi spominja na številne velike bočne branilce moderne dobe. Lorenzo De Silvestri v boju z Zlatanom Ibrahimovićem © AFP Lulinha (Corinthians, Brazilija) Mali fantazist Lulinha nadaljuje dolgo tradicijo odličnih kreativnih veznih igralcev iz Brazilije. Vsega 169 centimetrov visoki mladenič je kariero začel kot igralec futsala, pri osmih letih pa se je pridružil svojemu trenutnemu klubu. V polnem sijaju je zablestel na U-17 prvenstvu Južne Amerike, kjer je v sedmih tekmah zabil kar 12 golov. Predsednik Corinthiansa Andres Sanchez je že napovedal, da ga pod 35 milijoni evrov ne bo pustil iz kluba, največjim evropskim klubom pa se seveda kljub temu še naprej cedijo sline. Stevan Jovetić (Partizan, Srbija) Črnogorski nogometaš Stevan Jovetić je že pri rosnih 18 letih postal kapetan Partizana, tako da ne preseneča vztrajno zanimanje Manchester Uniteda. Že pri 17 letih je bil prav tako kapetan mlade reprezentance Črne gore, zaigral pa je tudi že na zgodovinski prvi tekmi svoje države proti Madžarski. Iznajdljivega vezista, čigar zaščitni znak so dolgi lasje, krasi tudi odličen in natančen strel, njegov vzornik je Andrej Ševčenko, v prihodnje pa bi najbolj želel zaigrati za AC Milan ali madridski Real."
http://zurnal24.si/sport/nogomet/handanovic-ni-ustavil-marsa-juveta-sov-ilicica-186385,sport,186385,"Handanović ni ustavil marša Juveta, šov Iličića Juventus se je oddolžil Interju za poraz na novembrskem derbiju v Torinu in mu na San Siru z goli Fabia Quagliarelle in Alessandra Matrija zadal boleč poraz, ki bo morda odločilen v boju za Ligo prvakov in scudetto (2:1). Quagliarella je Handanoviću v prvem polčasu zabil pravi evrogol. Josip Iličić zadel in podal za Palermo proti Romi (2:0). Po manj kot treh minutah igre na deževnem San Siru je Juventus povedel s fantastičnim golom Fabia Quagliarelle, ki je slovenskega reprezentančnega vratarja Samirja Handanovića premagal z izjemnim strelom od daleč. ""Sarma"" ga je lahko zgolj pospremil s pogledom. Inter se je dobro odzval in potem, ko sodnik Nicola Rizzoli ni dosodil sicer nenamernega igranja z roko Leonarda Bonuccija v svojem kazenskem prostoru, je od daleč nevarno poskušal Antonio Cassano, čigar izvrsten strel po tleh je z zadnjimi močmi ubranil Gianluigi Buffon. Kapetan je moral biti na mestu tudi v 13. minuti, ko je na golovi črti ustavil strel Rodriga Palacia z glavo. Kar nekaj sreče je imel po slabe pol ure igre Handanović, ko je po akciji Artura Vidala sicer dobro zaprl Čilenca, nato pa ga po neugodnem odboju žoge zrušil, a Rizzoli tudi tokrat ni zapiskal. Juve hitro odgovoril na izenačenje Za eksplozijo navdušenja v Milanu je po devetih minutah igre v drugem polčasu poskrbel Palacio, ki je po akciji Matea Kovačića in podaji Cassana mojstrsko prodrl v kazenski prostor in zabil mimo nemočnega Buffona. Toda veselje v mestu mode je hitro ugasnilo - najprej je Handanović sicer še ubranil strel Simoneja Padoina pod prečko, že čez nekaj sekund pa se je njegova mreža spet zatresla. Borbeni Quagliarella je za las ujel podajo v globino tik pred črto gol-avta in jo podaljšal v sredino, kjer jo je pred Handanovićem pričakal osamljeni Alessandro Matri in jo med nogami Ljubljančana pospravil za njegov hrbet. Stadion je bil spet na nogah v 69. minuti, ko je po startu Giorgia Chiellinija v kazenskem prostoru padel Kovačić, toda sodnik Rizzoli tudi takrat upravičeno ni dosodil strela z bele točke. Nor start Cambiassa ob zadnjem žvižgu Cassanu se je po kotu, ki je sledil, ponudila idealna priložnost, a osamljen na levi strani ni dobro streljal in meril točno v dobro postavljenega reprezentančnega kolega. Inter je v zaključku tekme močno pritisnil, Cassano je še enkrat padel v kazenskem prostoru, a spet zaman protestiral za kazenski udarec. V 16-metrski prostor je v zadnjih minutah prišel celo Handanović, ki bi po enem od prostih strelov kmalu tudi poskusil z glavo, a ga je prehitel Walter Samuel. Juventus je zdržal, zaključek tekme pa je z barbarskim startom nad rezervistom Sebastianom Giovincom pokvaril Esteban Cambiasso, ki je dobil direktren rdeči karton. Nesrečnemu Italijanu, ki je srečno ušel hujši poškodbi, se je vročeglavi Argentinec po krajšem premisleku sicer opravičil. Šov Iličića, Palermov dvig z dna Na izjemno pomembni tekmi v Palermu, kjer so rožnati proti AS Romi v boju za obstanek nujno potrebovali zmago, je izvrsten vodilni gol za Sicilijance zabil Josip Iličić. ""Jojo"", ki je zaradi kartonov izpustil zadnji reprezentančni poraz proti Islandiji, je z levico lepo zadel po podaji kapetana Fabrizia Miccolija. EPA Tekmo je začel tudi Jasmin Kurtić, ki je že v enem naslednjih napadov stresel okvir gola vratarja Maartna Stekelenburga. Le minuto za tem, ko je imel gostujoči zvezdnik Francesco Totti lepo priložnost za izenačenje, a je drugega najboljšega strelca v zgodovini Serie A, ki je pred dnevi proslavil 20 let igranja med italijansko elito, kar dvakrat ustavil vratar Stefano Sorrentino, so domači podvojili vodstvo. Ideolog akcije je bil znova Iličić, ki je po preigravanju našel kapetana Miccolija, slednji pa je vrnjeno uslugo izkoristil za velikih 2:0. Rimljani so v drugem polčasu aktivirali tudi še vedno rahlo poškodovanega bosanskega virtuoza Miralema Pjanića, a se domačini niso dali. Iličić je bil ob bolj obrambni predstavi v nadaljevanju stalna grožnja iz protinapadov, Palermo pa se je s šele četrto zmago v sezoni dvignil z zadnjega mesta. Milanu zadoščal gol Montoliva Chievo je začel obetavno, saj je že na začetku nevarno streljal Cyril Thereau. Drugo priložnost za domače je zapravil Luca Rigoni, nečinkovitost pa so gostje kaznovali v 25. minuti, ko je za črno-rdeče zadel Riccardo Montolivo. Poskus Maria Balotellija je zaustavil Sebastian Frey, Milan pa se je na odmor podal z golom prednosti. Gostje so v drugem polčasu počasi začeli prevladovati, neuspešno pa sta vodstvo poskušala povišati Robinho in Balotelli. Možnosti Chieva so se občutno zmanjšale deset minut pred koncem rednega dela, ko je zaradi drugega rumenega kartona moral igrišče zapustiti Dario Danielli. Milan je brez večjih pretresov vodstvo zadržal do konca. Italijanska liga, 30. kolo: Inter Milan : Juventus 1:2 (0:1)Palacio (54); Quagliarella (3), Matri (60)RK: Cambiasso (90/Inter)Handanović je odigral celo tekmo, Belec (oba Inter) je bil na klopi. Postavi Inter: Handanović; Ranocchia (od 66. Cambiasso), Samuel, Chivu; Zanetti, Gargano (od 80. Rocchi), Kovačić, Pereira; Álvarez (od 46. Guarín); Palacio, Cassano. Na klopi: Carrizo, Belec; Silvestre, Jonathan, Nagatomo, Cambiasso, Benassi, Guarín, Kuzmanović, Schelotto, Rocchi. Juventus: Buffon; Barzagli, Bonucci, Chiellini; Padoin, Vidal, Pirlo, Marchisio, Asamoah (od 63. Peluso); Quagliarella (od 82. Giovinco), Matri (od 74. Pogba). Na klopi: Storari, Rubinho; Peluso, Lichtsteiner, De Celgie, Marrone, Pogba, Giaccherini, Giovinco, Anelka. Sodnik: Nicola Rizzoli (Modena). Palermo : AS Roma 2:0 (2:0)Iličić (21), Miccoli (35)Iličić in Kurtić (oba Palermo) sta odigrala celo tekmo. Udinese : Bologna 0:0Di Natale (Udinese) je v 66. minuti zapravil enajstmetrovko.Krhin (Bologna) je igral od 55. minute. Genoa : Siena 2:2 (1:1)Borriello (6), Janković (71); Emeghara (44), Rosina (52/11-m)Krajnca (Genoa) ni bilo v ekipi. Atalanta : Sampdoria 0:0RK: Lucchini (80/Atalanta) Cagliari : Fiorentina 2:1 (2:0)Pinilla (11, 39/11-m); Cuadrado (73) Lazio : Catania 2:1 (0:0)Legrottaglie (79/a.g.), Candreva (81/11-m); Izco (50) Parma : Pescara 3:0 (1:0)Benalouane (18), Paletta (52), Amauri (65) Chievo : AC Milan 0:1 (0:1)Montolivo (25) Torino : Napoli 3:5 (1:1)Barreto (30), Jonathas (74/11m), Meggiorini (78); Dzemaili (10, 47, 80), Cavani (84, 90)"
https://zurnal24.si/magazin/vip/to-je-srbkinja-s-katero-naj-bi-bila-demi-moore-v-zvezi-320113,magazin,320113,"To je Srbkinja, s katero naj bi bila Demi Moore v zvezi Ali te fotografije potrjujejo, da je Demi Moore v lezbičnem razmerju s Srbkinjo Mašo Mandžuka? Že nekaj časa se govori, da je igralka Demi Moore svoje srce poklonili srbski stilistki Maši Mandžuka. Kot poročajo nekateri ameriški mediji, naj bi se 56-letnica preprosto naveličala moških, kar bi razložilo tudi dejstvo, da od leta 2013, ko se je ločila od Ashtona Kutcherja, ni bila v nobeni resni zvezi s predstavnikom nasprotnega spola. Demi in Maša zveze, ki naj bi trajala že dve leti, še nista potrdili, so pa sedaj v javnost prišle fotografije, na katerih se ženski z Mašino hčerko Rumi sprehajata po Los Felizu. Na nekaterih prireditvah so ju sicer že videli skupaj, a si pred drugimi nista izkazovali nežnosti. Za roke se po besedah vira držita le, kadar sta sami. Da je zveza resna, naj bi za Radaronline potrdil srbski novinar Aleksandar Markovič. ""Demi je Mašo lani obiskala v Beogradu. V našem mestu se vsi poznajo. O njuni zvezi so vsi pisali,“ naj bi jim povedal."
https://zurnal24.si/sport/nogomet/maribor-ni-navdusil-zmaga-iz-prekinitev-129160,sport,129160,"Maribor ni navdušil, zmaga iz prekinitev Dva zadetka iz prekinitve, dve vratnici in še nekaj zapravljenih priložnosti. Maribor ni navdušil, slišalo se je tudi nekaj žvižgov, a vseeno luksemburški Dudelange premagal z 2:0. Odziv trenerja Dudelanga po tekmi: ""To je bil škandal, kakšno je bilo sojenje."" Slovenski prvaki so potrebovali nekaj navdiha za zmagovit začetek nove evropske poti in dobili so ga v podobi Agima Ibraimija, ki je z golom in podajo poskrbel, da se Mariborčani čez teden dni k Dudelangu odpravljajo brez (večjih) skrbi. Samo Ibraimi bo premalo Tekmo je začel tudi nepripravljeni kapetan Marcos Tavares in Štajerci so sicer imeli žogo, a bili brez vezista, ki bi bil sposoben zadnje podaje. Medtem bi gostje v 32. minuti skorajda šokantno zadeli, ko je Bryan Melisse po podaji iz kota stresel vratnico. Odrešitev je prišla v 35. minuti, ko je Ibraimi izsilil prosti strel na desnem boku, nato pa idealno podal na glavo Arghusa Bordignona za 1:0, Makedonec pa je s fantastičnim prostim strelom za 2:0 zabil tik pred polčasom. Šele z vstopom Gorana Cvijanovića (stresel je tudi prečko) so vijoličasti prevzeli pobudo v nadaljevanju, saj so bili gostje do tedaj vsaj enakovredni. V 50. minuti je najnevarnejši na igrišču, Sofian Benzouien, za las zgrešil. Rezervist Etien Velikonja je imel proti koncu lepo priložnost za 3:0, glavni sodnik pa je vijolicam celo spregledal igranje z roko Jovana Vidovića v izdihljajih tekme. ""Škandal, kakšno je bilo sojenje"" Trener Darko Milanič je po zmagi strnil naslednje misli: ""Za nami je težka tekma. Sicer smo vseskozi vršili pritisk na nasprotnika, priigrali smo si precej priložnosti, ki pa jih predvsem v drugem polčasu nismo izkoristili. Tudi gostje so imeli priložnosti, a jim ni uspelo. V drugem polčasu smo imeli veliko težav z nasprotnikom, bili smo preveč pasivni, preprosto slabi. Kljub temu, da nismo igrali tako kot bi želeli, smo vseeno poskušali povišati izid, a nam ni uspelo. V drugem polčasu smo igrali pod svojimi možnostmi, vidi se, da kar nekaj igralcev še ni v optimalni pripravljenosti."" ""Maribor je dobro igral, dosegel je dva zadetka. Poskušali smo nadoknaditi zaostanek, v drugem polčasu smo pokazali drugi obraz,"" je povedal trener Dudelanga Daniel Theis in ogorčeno nadaljeval: ""Moram se obregniti ob sodnike. To je bil škandal, kakšno je bilo sojenje, takšni sodniki ne bi smeli soditi evropskih tekem. Čestitam Mariboru za zmago, bil je boljša ekipa, ampak v drugem polčasu sojenje ni bilo na evropski ravni."" Razen nedosejone roke ob koncu so sodniki svoje delo sicer opravili dobro. Kvalifikacije za Ligo prvakov, 2. kolo, prve tekme: NK Maribor : F91 Dudelange 2:0 (2:0)Arghus (36), Ibraimi (45) Slovan Bratislava : Tobol Kostanaj 2:0 (1:0)Pjunik Erevan : Viktoria Plzen 0:4 (0:3)Mogren Budva : Litex Loveč 1:2 (1:0)Valletta : Ekranas 2:3 (1:3)Shamrock Rovers : Flora Tallinn 1:0 (1:0)"
http://zurnal24.si/slovenija/vulkanizerji-z-manj-nepravilnostmi-214872,slovenija,214872,"Vulkanizerji z manj nepravilnostmi Pri 80 vulkanizerjih zaznali sume nepravilnosti. Decembra bodo poostreno nadzirali božično-novoletne sejme in prireditve. Davčna uprava je novembra poostreno nadzirala dejavnost vulkanizerjev, ki je bila lani opredeljena kot tvegana, saj so nepravilnosti ugotovili v več kot polovici nadzorov. Uslužbenci carinskih mobilnih oddelkov so pri vulkanizerjih opravili 544 okoljskodavčnih kontrol in pri tem zaznali 80 sumov nepravilnostih iz pristojnosti Carinske uprave RS in drugih organov. Inšpektorji so preverjali predvsem izdajanje računov, blagajniško poslovanje in delo na črno, poleg tega pa so popisovali zaloge in podatke primerjali s podatki v knjigovodskih evidencah in poslovnih knjigah. Letos je bilo opravljenih 232 nadzorov; kršitve so bile ugotovljene pri 31 zavezancih (predvsem neizdajanje računov), enemu zavezancu pa so tudi prepovedali opravljanje dejavnosti. Decembra nad sejme in lokale Ta mesec bodo poostreni nadzori s preventivnimi obiski mobilnih enot predvsem na božično-novoletnih sejmih in prireditvah v okviru veselega decembra. Če bo šlo za hujše kršitve zakonodaje, bo davčna uprava uporabila tudi pooblastila prepovedi opravljanja dejavnosti. Nadzor bodo v okviru pristojnosti opravljali tudi cariniki mobilnih enot. Vse državljane ponovno pozivajo, naj za vsako blago ali storitev zahtevajo in vzamejo račun. Če želijo, lahko fotografijo računa pošljejo davčni upravi. Do danes so na Dursu sicer prejeli kar 2.750 fotografij računov. Večkrat zapored bodo decembra obiskali tudi gostinske lokale. Pridobivali bodo informacije o številu gostov v lokalu, o rezervacijah zaključenih družb, o izvajalcih glasbe v lokalih in tako dalje. Osredotočili se bodo na tobačne izdelke Predstavniki carinskih mobilnih enot bodo opravljali predvsem trošarinsko kontrolo in pri tem ugotavljali, ali zavezanec prodaja tobačne izdelke, ali je prijavljen v evidenco popisa zalog cigaret, ali se tobačni izdelki prodajajo s tobačno znamkico, ali so na embalaži navedena predpisana opozorila ter podatki o vsebnosti katrana, nikotina in ogljikovega monoksida, ali se tobačni izdelki prodajajo po predpisanih drobnoprodajnih cenah ter ali se prodajajo alkoholne pijače malih proizvajalcev žganja ali neznanih proizvajalcev."
https://zurnal24.si/svet/ikea-sporoca-ce-imate-doma-to-naso-svetilko-nam-jo-takoj-vrnite-nevarna-je-316780,svet,316780,"Ikea sporoča: Če imate doma to našo svetilko, nam jo takoj vrnite, nevarna je Če ste v Ikei to luč kupili med avgustom 2016 in julijem 2018, je lahko zelo nevarna. Iz enega največjih trgovcev s pohištvom na svetu sporočajo, da se steklena svetilka lahko sname in poškoduje ljudi in živali, ki so takrat pod njo. Za odpoklic luči Calypso so se v Ikei odločili, potem ko se je na ameriški urad za zaščito potrošnikov pritožilo 19 ljudi. V prijavah so zapisali, da se svetilka, ki jo v trgovini v italijanskem Vilešu prodajajo za 34,95 evra, lahko samodejno sname s kovinskega podstavka. Ameriški mediji poročajo, da so v ZDA zaradi tega zabeležili tri poškodbe, na srečo le lažje Če imate doma to svetilko, preverite njihovo kodo. Če je na njej zapisana številka med 1625 in 1744, je lahko zelo nevarna. Nesite jo v najbližjo Ikeino trgovino in vrnili vam bodo denar. dezurni@zurnal24.si"
https://zurnal24.si/sport/nogomet/maroh-zamenjal-sredino-316296,sport,316296,"Maroh zamenjal sredino Branilec se je preselil v nižji rang. Slovenski nogometaš Dominic Maroh bo kariero nadaljeval pri nemškem tretjeligaškem klubu Uerdingen 05. Maroh je v zadnjih šestih letih branil barve Kölna, ki je po koncu minile sezone izpadel iz elitne Bundeslige, pred tem pa je v Nürtingenu rojeni 31-letni nogometaš igral za Reutlingen in Nürnberg. Maroh je za slovensko izbrano vrsto od leta 2012 odigral sedem tekem. Prestopni rok Šport Največ porabili Angleži, Fifa načrtuje spremembe"
http://zurnal24.si/magazin/film-glasba-tv/bi-radi-nastopili-v-filmu-50-odtenkov-sive-201951,magazin,201951,"Bi radi nastopili v filmu 50 odtenkov sive? Kot kaže, še vedno niso našli prave Anastasie Steele in pravega Christiana Greya. Oboževalci trilogije 50 odtenkov sive na novice o tem, kdo bo igral glavna junaka v filmu, čakajo že celo večnost. Očitno pa bodo na potrditev glavnih akterjev morali počakati še malce dlje.Filmarji menda še vedno iščejo pravo zasedbo in, kot kaže, so z iskanjem v Hollywoodu opravili. Objavljena je bila namreč javna avdicija, na katero se lahko prijavijo vsi.Za vlogo Ane se lahko prijavijo ""belke"", stare med ""20 in 25 let"". Dekleta morajo biti zelo lepa, nedolžna, brez izkušenj, a inteligentna. V vlogi Greya vidijo ""belca, starega med 25 in 33 let"". Tudi on mora biti nadpovprečno lep, seksi, samozavesten …Dobra novica – prijavijo se lahko tudi tisti, ki nimajo igralskih izkušenj in so brez agenta."
http://zurnal24.si/magazin/vip/britancu-naslov-mistra-international-102569,magazin,102569,"Britancu naslov mistra International Letošnji zmagovalec za mistra International je Britanec Ryan Terry. Na tekmovanju v Džakarti je premagal štiridesetih tekmovalcev, naš predstavnik se ni uvrstil med 15 finalistov. Prvo mesto je na včerajšnjem tekmovanju za mistra International osvojil Britanec Ryan Terry. Drugo mesto je pripadlo Brazilcu Caiu Luciusu Ribeiru, tretje pa Špancu Luisu Albertu Maicasu.Slovenske barve je zastopal tudi naš predstavnik Marko Janko iz Mozirja. Kljub napovedim, da je med favoriti, pa mu preboj med petnajsterico ni uspel.Marko je več dni pred tekmovanjem preživel na Daljnemu vzhodu, kjer so potekala snemanja in predtekmovanja. Urnik je bil, kot nam je povedal, zelo naporen, kljub utrujenosti pa se je dobro počutil.Na tekmovanju, ki je potekalo peto leto po vrsti, je sodelovalo 40 držav z vsega sveta. Med prvih deset se je uspelo uvrstiti Adisu Topaloviću iz Bosne in Hercegovine, med deseterico pa so bili še mistri iz Indonezije, Grčije, Čila, Francije, Namibije in Turčije."
http://zurnal24.si/slovenija/crna-kronika/v-nesreci-umrl-26-letnik-149841,slovenija,149841,"V nesreči umrl 26-letnik Na regionalni cesti Cerknica–Bloška Polica je umrl 26-letnik.  V noči na četrtek ob 23.45 se je na regionalni cesti I. reda Cerknica–Bloška Polica zgodila prometna nesreča s smrtnim izidom, v kateri je umrl 26-letni voznik iz Cerknice, so sporočili iz Generalne policijske uprave.Šestindvajsetletni voznik osebnega avtomobila, doma iz Cerknice, je vozil iz smeri Cerknice proti Podskrajniku. V bližini Podskrajnika ni več vozil po desnem smernem vozišču glede na njegovo smer vožnje, pač pa je zapeljal čez nasprotno smerno vozišče in makadamsko bankino ter trčil v drevo. Kljub nudeni zdravniški pomoči je voznik, ki v vozilu ni bil pripet, umrl na kraju nesreče."
http://zurnal24.si/sport/nogomet/juve-blestel-barca-spet-v-tezavah-288851,sport,288851,"Juve blestel, Barça spet v težavah  Odigrana je bila prva četrtfinalna tekma elitnega evropskega nogometnega tekmovanja, Juventus si je zagotovil lepo prednost proti Barceloni. Srečanje v Dortmundu so preložili na sredo, potem ko je v bližini avtobusa Borussie odjeknila eksplozija. V senci dogodkov v Dortmundu, kjer so srečanje med domačo Borussio in AS Monacom zaradi napada z eksplozivnim telesom preložili na sredo, je Juventus v Torinu gostil Barcelono. Eksplozija stresla avtobus, tekma odpovedana Italijani so po taktično dovršeni in učinkoviti predstavi prišli do visoke zmage (3:0), ki jim omogoča dobre obete pred povratno tekmo na stadionu Camp Nou, ki bo na sporedu prihodnjo sredo. Športen odziv navijačev po eksploziji Katalonci so v osmini finala na domačem igrišču nadoknadili še višji zaostanek proti Paris Saint-Germainu, po porazu s 4:0 na prvi tekmi so v Barceloni slavili s 6:1. Dybala za udobno prednost Srečanje se je začelo s pritiskom domačih. Že v tretji minuti je Gonzalo Higuaín z glavo testiral Marc-Andréja ter Stegna, v sedmi pa so Torinčani povedli, potem ko je Juan Cuadrado z desne podal v kazenski prostor, Paulo Dybala pa se je izvrstno obrnil in s strelom v daljši kot matiral vratarja. Barça je nato prevzela terensko premoč, toda prvič je resneje zapretila šele v 21. minuti, ko je Leo Messi domiselno našel vtekajočega Andrésa Iniesto, strel slednjega pa je odlično ubranil Gianluigi Buffon. Za zapravljeno so bili Katalonci hitro kaznovali, praktično že v naslednjem napadu je namreč Dybala po podaji Maria Mandžukića z leve zabil še drugič in podvojil prednost italijanskih prvakov. Barcelona je do konca polčasa poskušala znižati, imela žogo več v svojih nogah, vendar recepta za obrambo belo-črnih ni našla. Na drugi strani sta še pred odmorom poskusila Higuaín in Leonardo Bonucci, branilec je bil malce prekratek po predložku s strani. Chiellini za piko na i Drugi polčas je s priložnostjo odprl Messi, Argentinec je bil nenatančen. Gol Blaugrane je nato z udarcem ogrozil Sami Khedira, serijo zgrešenih strelov iz obetavnih pozicij je sklenil Iniesta. V 54. minuti se je v krasni poziciji za povišanje naskoka znašel Higuaín, ob prostem Mandžukiću na drugi vratnici je sprožil v Ter Stegna. Le minuto zatem pa je Juve vendarle zadel še tretjič. Miralem Pjanić je izvedel kot, pred vrati pa je bil najvišji branilec Giorgio Chiellini in s pomočjo vratnice zatresel mrežo gostov. Barceloni ni preostalo drugega, kot da napade z vsemi močmi, Juventus pa je čakal na prostor za protinapade. Katalonci so bili zelo blizu znižanju v 68. minuti, ko je Messi lepo zaposlil Luisa Suáreza, strel Urugvajca iz neposredne bližine je Buffon z odbojem od vratnice potisnil v kot. V končnici obračuna je Barça pritiskala. Ob zgoščeni obrambi je redko prišla do čistega strela, čeprav je bil Suárez zelo agilen. Barça je bila blizu golu ob predložku Messija proti Samuelu Umtitiju, branilec je bil malce prenizek. V 87. minuti je imel Messi na voljo še prosti strel 22 metrov od gola, poslal ga je v živi zid. Do konca tekme nevarnejšega strela ni bilo več in ostalo je pri visoki zmagi domačih. Liga prvakov, četrtfinale (prve tekme): Juventus - Barcelona 3:0 (2:0)Dybala 7., 22., Chiellini 55. Sreda:Borussia Dortmund - AS MonacoBayern München - Real MadridAtlético Madrid - Leicester City"
http://zurnal24.si/magazin/vip/izsiljevala-zeno-borisa-beckerja-163651,magazin,163651,"Izsiljevala ženo Borisa Beckerja Lilly Becker sta ustrahovala dva moška. Ženo nekdanjega teniškega asa Borisa Beckerja sta izsiljevala dva moška, ki imata v lasti zasebne fotografije in videe lepotice. Lily je proti njima že vložila tožbo. ""Gospe Becker grozi velika škoda, saj Sean B. in David R. grozita s prodajo zasebnih fotografij in posnetkov,"" je sporočil odvetnik nekdanje manekenke. Gre za posnetke, ki so nastali pred desetimi leti v Miamiju. Lily je takrat delala kot model. ""Moj nekdanji krog znancev poskuša na račun moje zasebnosti zaslužiti. Da bi zaščitila svojo družino, se moram braniti – in to zelo uspešno,"" pravi Beckerjeva.Sodnik je že odločil, da morata moška s svojih računalnikov in z drugih elektronskih naprav izbrisati ves material."
https://zurnal24.si/magazin/film-glasba-tv/kmetija-varnostnik-ni-prepoznal-tekmovalcev-ki-jih-je-varoval-317548,magazin,317548,"Kmetija: Varnostnik ni prepoznal tekmovalcev, ki jih je varoval Tekmovalci na Kmetiji ne zabavajo le gledalcev, temveč tudi člane ekipe. Med katere spada tudi varnostnik, ki je ponoči varoval posestvo in tekmovalce, ki pa jih sploh ni prepoznal. Nekega večera so se Sandi, Luka, Franko, Joel in Nik namreč odločili, da bodo nič hudega slutečega varnostnika potegnili za nos. Magazin Tekmovalci na prostosti, kaj se dogaja s Kmetijo? ""Ponoči , ko bi mogli že spati, smo se mu skrili za drevo. Ker je bila tema, nas ni videl, le slišal nas je in ker ni vedel, da smo mi, je precej agresivno odreagiral, mi pa smo se mu še bolj smejali. Ko nas je našel, je od nas zahteval osebne izkaznice. Ker se šov takrat še ni predvajal, nas verjetno ni prepoznal,"" nam je zabavno anekdoto zaupal Sandi, ki je iz šova in borbe za petdeset tisoč evrov že izpadel. Sandi, Kmetija Magazin Sandi, Kmetija: ""Ne, ni mi privlačna, ne maram takih žensk"" Iz igre je prejšnji teden izpadel tudi Joel, ki se je v areni boril s Francem. Šov so ustvarjalci sicer posneli v naprej, tako se je snemanje v začetku oktobra že zaključilo. Finale, ki bo verjetno decembra, pa bo potkalo v živo."
http://zurnal24.si/magazin/film-glasba-tv/ljubezensko-srecanje-pri-savici-124825,magazin,124825,"Ljubezensko srečanje pri Savici Krst pri Savici, zadnje ljubezensko srečanje Črtomira kot zemeljskega bitja iz preteklosti in Bogomile, poosebljene svetlobe, si lahko v lutkovni preobleki ogledate ob 18. uri in 19.30 v Lutkovnem gledališču Maribor. Kako poslednji vojščaki naroda preživljajo svojo zadnjo noč? Kako se soočajo s skorajšnjo smrtjo? Kako izginja staro slovenstvo? Kakšen je prehod od poganskega/prvinskega v krščansko/civilizirano? Kako se soočata smrt in ljubezen? Smrt je povečava lastnega strahu - velike oči, uprte v vrata, ki se bodo vsak trenutek odprla, zamolkli udarci srčnega utripa, plitko dihanje, napetost ramen. Prešernova pesnitev je partitura časa, ki se je ustavil v enem samem trenutku. Bitka je prelom. Izpod drobnogleda čustev v mirujoči večnosti pričakovanja se zgodi iznenada - viharno, hitro, nasilno. Sanje razpadejo v prah. Zadnje ljubezensko srečanje Črtomira kot zemeljskega bitja iz preteklosti in Bogomile, poosebljene svetlobe, je labodji spev poganstva. Beseda postane ječa, ki sili v nespremenljivo zapisano usodo ločitve. Lepota se skriva tudi v odpovedi. Cena vstopnice je 4 evre."
http://zurnal24.si/magazin/vip/tudi-manekenke-hujsajo-21537,magazin,21537,"Tudi manekenke hujšajo Čas pomladi ni samo čas zaljubljenosti, ampak tudi čas, ko se spomnimo, da je treba iti na dieto. Poletje se bliža, z njimi pa miniaturne kopalke. Enake skrbi imajo tudi naše manekenke. Že res, da imajo nekateri gen suhosti in za postavo bore malo naredijo, pa so še vedno videti neverjetno dobro. Vendar se mora večina za ohranjanje svoje postave pošteno spotiti. Kajti tudi če je človek suh, to še ne pomeni, da je njegovo telo učvrščeno. In ko se ritke na modnih pistah tresejo kot žolce, se tudi naše manekenke odpravijo v telovadnice. Tega se zaveda tudi Iris Mulej, ki je najela kar osebnega trenerja Miho Zajelšnika, znanega tudi po sloganu Miha te muči. S trenerjem je začela delati teden pred modno revijo Lisce v Zagrebu, saj je hotela v spodnjem perilu izgledati karseda dobro. ""Rezultati so bili izjemni, v tako kratkem času res nisem pričakovala takega napredka. Že res, da sem suha, vendar na modni pisti pod močnimi lučmi, na očeh vseh v dvorani, ne šteje to, kako suh si, če se ti vse trese, ampak kako čvrsto in dvignjeno zadnjico imaš v tangicah in to, da se med hojo lepo vidi čvrsta in gladka koža na stegnih, trebuhu, rokah z ravno dovolj vidnimi linijami,"" je na spletni strani svojega trenerja zapisala Mulejeva. Baje pa je tudi popolnoma navdušena nad beljakovinskimi napitki, ki se jih preprosto ne more naveličati. Malce drugačen recept ima Sabina Remar. Svojega trenerja ima namreč kar doma. Znano je, da se je simpatična Trboveljčanka pred kratkim preselila na Vič v Ljubljano k prijatelju in pevcu Eriku Ferfolji. Verjetno pa mnogi ne vedo, da Erik preživi precej časa tudi v fitnesu športne fakultete. Ko pride do pogovora o samopodobi in vitkosti manekenk, je kar strog. ""Vse jočejo, kako rad bi bile suhe. Potem pa pogledaš njihov krožnik in vidiš polno ogljikovih hidratov. Samo hidrati, hidrati, hidrati. Vendar si nekdo, ki se ukvarja z manekenstvom, tega ne sme privoščiti. Nekdo, ki živi od tega, ne bi smel imeti celulita,"" je okaral eno od misic ob pogledu na krožnik, poln testenin. Red bo uvedel tudi pri svoji novi sostanovalki, saj je na njeno vprašanje, ali si bosta delila stvari v hladilniku odgovoril: ""Ne, ne. Kar skupaj bova imela stvari. Od zdaj boš bolj zdravo jedla."""
https://zurnal24.si/svet/junaki-na-zdravilih-112227,svet,112227,"Junaki na zdravilih Po prvotnem navdušenju, ki je spremljalo čudežno rešitev čilskih rudarjev, udarec na trda tla. Zdravila, hospitalizacije in težave v vsakdanjem življenju. Skorajda čudežno rešitev 33 čilskih rudarjev je z navdušenjem spremljal ves svet. A ko se je evforija polegla, so se rudarji vrnili v življenje rudniškega mesta Copiapo v najbolj sušni puščavi na svetu. Travma, ki so jo doživeli pod zemljo, je pustila sledove. Eden izmed njih, Victor Zamora, znan kot popravljalec streh, je o vsem skupaj posnel film, Edisona Peno so morali po poročanju CBS News zaradi depresije hospitalizirati, Mario Sepulveda jemlje močna zdravila, najstarejši rudar Mario Gomez pa sploh ne more zaspati. Prisilno ravnanje""Kadar koli slišim hrup, se prestrašim in gledam okoli sebe,"" pravi Aleks Vega, ki ne zna pojasniti, zakaj je okoli svoje hiše začel postavljati zid. ""Moje srce začne hitreje biti. Ne prenesem majhnih prostorov. Jemljem več tablet na dan."" Victor Zamora se počuti, kot bi bil še vedno ujet. ''Preden sem šel v rudnik, sem bil vesel moški. Zdaj pa imam nočne more. Nisem več isti človek. Sanjam, da sem ujet, da prijatelji okoli mene umirajo. Skale padajo. Drugi del mene je še vedno tam,'' je povedal za CBS News in dodal, da ne more imeti normalnega odnosa z družino. Iz evforije v depresijoZdravnik, ki jih spremlja, je za portal pojasnil, da so vsi razen enega utrpeli resne psihološke težave. Da se nepopisni občutki evforije lahko spremenijo v svoje nasprotje, je ob rešitvi rudarjev za naš portal pojasnil tudi Robert Masten, psiholog z oddelka za psihologijo na filozofski fakulteti. ""Mislim, da se zdaj šele zares začenja, kot nekakšen tretji del te zgodbe,"" je dejal."
https://zurnal24.si/svet/razstrelil-se-je-na-pogrebu-144081,svet,144081,"Razstrelil se je na pogrebu Samomorilski napadalec v Afganistanu je ubil vsaj 20 in poškodoval okoli 50 ljudi.  ""Ljudje so se zbirali na pogrebu, ko se je samomorilski napadalec razstrelil,"" je povedal Mahdom al-Hussain, predstavnik policijskih sil, po žalostnem dogodku. Pogreb je potekal v mestu Talikan, ki se nahaja v severni pokrajini Tahar.V času prihajanja ljudi na pogreb se je moški razstrelil in ubil najmanj 20 ljudi. Okoli 50 jih je ranjenih, emd mrtvimi pa naj bi bil tudi krajevni predstavnik v afganistanskem parlamentu.To območje je sicer v zadnjem letu doživelo že več podobnih napadov, med drugim tudi atentate na predstavnike vladajoče ekipe."
https://zurnal24.si/sport/nogomet/pri-olimpiji-nov-obraz-274929,sport,274929,"Pri Olimpiji nov obraz V ljubljanskem klubu so predstavili novega vezista. Aktualni državni nogometni prvak so močnejši za vezista Danijela Miškića. Dvaindvajsetletni nogometaš je zadnji dve sezoni in pol igral v dresu celjskega prvoligaša. V mlajših kategorijah je zastopal barve hrvaških prvoligašev Sesvet, zagrebškega Dinama in Lokomotive, nase pa je opozoril tudi v mlajših reprezentancah. Pred dvema letoma in pol ga je nogometna pot vodila v Slovenijo, kjer si je z odličnimi igrami v dresu Celja prislužil klic iz vrst aktualnega državnega prvaka. V Novem mestu rojeni hrvaški vezist je z zeleno-belimi podpisal triletno pogodbo. ""V prvi vrsti bi želel poudariti, da sem zelo srečen, ker sem postal član največjega kluba v Sloveniji. Prvi vtisi so izjemni, saj so me vsi v klubu odlično sprejeli, tako da komaj čakam, da z moštvom opravim uvodni trening. Prihod v Olimpijo pomeni zelo velik korak naprej v moji karieri, zavedam pa se, da bom v prihodnje moral nadgraditi svoje igre iz Celja, če bom želel upravičiti pričakovanja vodstva kluba, navijačev in javnosti. Našim izjemnim navijačem obljubljam, da bom na vsakem treningu in tekmi storil vse, kar je v moji moči, da prispevam pomemben delež k uspehom kluba. Cilji so znani in jasni: želimo osvojiti tako državno prvenstvo kot domači pokal,"" je po podpisu pogodbe dejal Miškić."
https://zurnal24.si/sport/nogomet/olimpija-klonila-se-v-zavrcu-205666,sport,205666,"Olimpija klonila še v Zavrču Po reprezentančnem premoru slovenski prvoligaši ta konec tedna igrajo novo prvenstveno kolo, uvodna tekma je bila na sporedu že v petek. Zavrč je Olimpiji zadal tretji zaporedni poraz (2:1) in najbrž zapečatil usodo trenerja Andreja Razdrha. Ljubljančani so v zadnjih dveh krogih doživeli visoka poraza, zato jim je reprezentančni odmor prišel še kako prav. Prepričani so bili, da bodo na sicer neugodnem gostovanju, okrepljeni s povratnikoma Nikolo Nikezićem in Milanom Anđelkovićem, prekinili črno serijo, kar pa se ni zgodilo. Izbranci Andreja Razdrha, ki se mu močno maje stolček, so bili tudi v bližini hrvaške meje bolj ali manj nemočni. Zavrč jih sicer ni nadigral, a je izkoristil priložnost več, ljubljanski navijači pa so lahko zaskrbljeni zaradi pomanjkanja idej, neučinkovitosti in negotovosti Olimpijinih igralcev. Benko na pravem mestu Srečanje se je začelo z rahlo terensko pobudo domačega Zavrča in brez večjih priložnosti. V 18. minuti je Miha Kokol po podaji Dorisa Kelenca preskočil ljubljanskega vratarja Elvisa Džafića, meril pa je malce mimo gola. Tudi Olimpija si je nato priigrala dve priložnosti, a sta bila Damjan Trifković in Gabriel Eteme Mbatama nenatančna. Domači so povedli v 26. minuti. Še eno nevarno podajo Kelenca gostje niso uspeli izbiti in iz bližine je žogo v mrežo potisnil Jože Benko. Domačini so bili še naprej bolj konkretni, toda v 35. minuti so Zmaji izenačili, čeprav potek tekme ni kazal na to. Po visoki podaji Nika Omladiča je z glavo lepo zadel Andraž Šporar. Mladi slovenski reprezentant, ki je zabil tudi na torkovi tekmo z Dansko v Ajdovščini (2:2), je tako postavil izid prvega polčasa. Zmaji brez odgovora Drugi del se je začel z novo priložnostjo za Šporarja, toda žoga je Ljubljančanu ušla predaleč, da bi lahko ogrozil Gregorja Finka po napaki domače obrambe. Na drugi strani so domači takoj kaznovali neizkoriščeno. Josip Golubar se je odločil za strel, ki se je dotaknil povratnika v vrstah Zmajev Anđelkovića in tako prevaral Džafića. Kljub zaostanku so bili gostje še naprej premalo konkretni, njihovi streli (poskušali so Trifković, Omladić, Marko Vukćević in Nemanja Mitrović) pa so bili plen zanesljivega Finka. Ob tem je Olimpija puščala vse več prostora v obrambi, kar so Haložani izkoriščali in ogrožali ljubljanska vrata. Zadnjo veliko priložnost za Zmaje je v 87. minuti zapravil rezervist Filip Valenčič, ko se je Fink izkazal z izjemno dvojno obrambo. Povsem ob koncu tekme bi zmago Zavrča lahko potrdil Josip Fuček, a ni uspel zadeti in tekma se je končala z zmago domačih (2:1). Prva liga TS, 9. kolo: Zavrč : Olimpija 2:1 (1:1)Benko (26), Golubar (50); Šporar (35) Sobota ob 17.30:Domžale - Maribor ob 18.00:Rudar - Koper ob 20.00:Gorica - Celje Nedelja ob 16.00:Triglav - Krka"
http://zurnal24.si/sport/kosarka/konec-niza-spurs-oklahoma-znizala-na-21-158304,sport,158304,"Konec niza Spurs, Oklahoma znižala na 2:1 Košarkarji Oklahome City Thunder so v finalu zahodnega dela severnoameriške lige NBA doma premagali San Antonio Spurs s 102:82 in znižali izid v zmagah na 1:2. Prvi igralec tekme je bil Kevin Durant z 22 točkami in je s soigralci poskrbel, da je San Antonio izgubil prvič po 50 dneh in 20 zaporednih zmagah. Thabo Sefolosha je za gostitelje dodal 19 točk, James Harden 15, Serge Ibaka pa 14. Na drugi strani sta bila najbolj učinkovita Francoz Tony Parker in rezervni igralec Stephen Jackson (po 16 točk), Tim Duncan pa je zbral 11 točk in pet blokad. Četrta tekma teh dveh ekip bo v noči na nedeljo po slovenskem času v Oklahomi. ""Najbolj pomembno je, da smo zmagali pred domačim občinstvom. Naša predstava je bila v primerjavi z uvodnima dvema v San Antoniu bolj udarna, a to je le ena tekma v dolgi finalni seriji,"" je po dvoboju dejal eden od junakov domače zmage Sefolosha. Švicarski košarkar je levji delež opravil tudi v obrambi, kjer je dobro zaustavil ideologa igre teksaške zasedbe Parkerja. ""Osrednji poudarek smo namenili obrambi, to je bil ključ do naše zmage,"" je po dvoboju dejal trener Oklahome Scott Brooks, medtem ko je njegov kolega na nasprotni strani Gregg Popovich športno priznal: ""Oklahoma je bila boljša v vseh elementih igre. Moji varovanci so prikazali dokaj skromno predstavo, danes enostavno niso bili na ravni svojih minulih dvobojev, ko so igrali zares fantastično."" San Antonio je zadnjič klonil 11. aprila, ko ga je doma ugnala ekipa Los Angeles Lakers, po 10 zaporednih zmag v rednem delu in nato v končnici pa je izenačen tretji najdaljši niz v zgodovini lige. Moštvo Los Angeles Lakers je 33 zaporednih zmag nanizalo v sezoni 1971/72, ekipa Houston Rockets 22 zmag leta 2008, igralci Milwaukee Bucks pa so 20 zmag dosegli leta 1971. Ostrogam pa ni uspelo izenačiti najdaljšega niza zmag v končnicah; košarkarji Lakers so 11 zmag zapored dosegli na začetku končnic leta 1989 in 2001. V finalu vzhodnega dela Miami Heat v dvoboju z moštvom Boston Celtics vodi z 2:0 v zmagah, tretja tekma pa bo v noči na soboto v Bostonu. Liga NBA, konferenčni finale, tretja tekma: Oklahoma City Thunder : San Antonio Spurs 102:82 (22:24, 32:17, 24:19, 24:22) /1:2/Durant 22 točk, Sefolosha 19, Harden 15; Parker in Jackson 16, Duncan 11, Blair 10 /X:Y/ - v poševnicah je izid v zmagah, igrajo na štiri"
https://zurnal24.si/magazin/vip/meghan-in-harry-zato-se-je-z-otrokom-tako-mudilo-319008,magazin,319008,"Meghan in Harry: Zato se je z otrokom tako mudilo Vojvoda in vojvodinja sledita načrtu. Britanski princ Harry se je z ameriško igralko poročil maja, oktobra pa sta svetu že sporočila, da je lepotica v veselem pričakovanju. Novico, da bosta aprila postala starša, sta svetu razglasila med svojo 16-dnevno turnejo v tujini, ki sta jo začela v Avstraliji. Meghan je stara 37 let, kar pomeni, da njena nosečnost spada med tvegane, a je ta podatek ni prestrašil. Kljub temu je moža pospremila na pot in na skoraj vse načrtovane dogodke, teh je bilo kar 76. Da sta tako hitro spočela otroka in veselo novico sporočila med potovanjem, ni naključje. Meghan in Harry imata pred očmi jasen cilj - utrditev svojega položaja znotraj kraljeve družine in v državah Commonwealtha. Treba je narediti vtis Princ Charles je prevzel že skoraj vse kraljičine naloge, kar pomeni, da je le še vprašanje časa, kdaj mu bo Elizabeta II. predala krono. Ko postane kralj, bo na stopničko višje prilezel tudi njegov sin William, ki je s soprogo Kate znatno pripomogel k izboljšanju imidža kraljeve družine. Javnost mladi par ljubi in te naklonjenosti si želita tudi Meghan in Harry. Britancem sta že ukradla srce, države Commonwealtha pa se še niso imele možnost navaditi in navezati na nekdanjo igralko. To sta želela spremeniti in takoj ob prihodu razglasila veselo novico o naraščaju. Poleg tega sta se svojim oboževalcem zelo približala. Pustila sta se objeti, fotografirati, celo kakšen selfie sta posnela, čeprav tega ne bi smela. Vse za pozitivno poročanje medijev ..."
https://zurnal24.si/sport/navdihuje-ga-dobrodelnost-194844,sport,194844,"Navdihuje ga dobrodelnost Švicarski teniški as Roger Federer se namerava po koncu športne kariere posvetiti dobrodelnosti. Tretji igralec sveta se pravkar mudi v Parizu, kjer se je že prebil v drugo kolo Roland Garrosa.
 Roger Federer bo 8. avgusta dopolnil 32 let in med teniškimi igralci velja za pravega veterana. Švicarju, ki je lani osvojil sedmi naslov na sveti travi Wimbledona, letos ni šlo vse po načrtih, saj se je prvič po letu 2000 zgodilo, da je v Pariz prispel brez osvojene lovorike. Ugibanja, kdaj bo zmagovalcu 17 turnirjev za grand slam zmanjkalo sape, se vlečejo že nekaj let, a Federer je lani za 17 tednov ponovno postal prvi igralec sveta in podrl še en rekord Američana Peta Samprasa. Dejstvo je, da Švicarja ne gre nikoli odpisati.Federerju po koncu profesionalne kariere ne bo dolgčas, saj se namerava posvetiti delu v svoji dobrodelni organizaciji. Maestro je fundacijo Roger Federer ustanovil leta 2003 in v zadnjem desetletju pomagal številnim otrokom po vsem svetu. Superzvezdnik s posluhom za revne ''Tenis je prioriteta, vendar bo fundacija vedno bolj pomembna. V začetku leta sem obiskal Južno Afriko, kar je bilo zelo navdihujoče. Širiti zavest, zbirati denar, pomagati in vračati so vrline, ki sta mi jih privzgojila mama in oče. Da lahko igram in obenem počnem še to, je zares izjemno,'' je povedal 31-letnik in dodal: ''Moram reči, da imam veliko srečo, in upam, da bom svoje otroke uspel naučiti o vrednotah in da bodo v prihodnosti počeli kaj podobnega.''"
http://zurnal24.si/sport/hurricanes-v-slogu-svojega-imena-48394,sport,48394,"Hurricanes v slogu svojega imena V noči na ponedeljek sta bili v hokejski ligi NHL odigrani dve tekmi prvega kola končnice na vzhodu. Washington je slavil s 5:3 pri Rangersih v New Yorku, Carolina pa je s 4:0 ugnala New Jersey. Preberite še ... Pingvini znova izločili Letalce Na obeh tekmah je izid v zmagah zdaj izenačen na 3:3 in o konferenčnem polfinalu bo odločal naslednji obračun. Hokejisti Washingtona so v New Yorku vse opravili že v uvodnih tretjinah, ko so povedli s 5:1. V zadnjem delu so gostitelji poraz le še malce kozmetično popravili, nikoli pa se niso približali izenačenju. Končni izid 5:3 je šest sekund pred koncem postavil Marc Staal. Pri zmagovalcih je gol in dve podaji vpisal Tom Poti. Ob tem ne gre spregledati, da je New York nastopil brez trenerja Johna Tortorelle, ki je bil zaradi nešportnega vedenja na petkovi tekmi, ki jo je Washington dobil s 4:0, suspendiran za eno tekmo. Odločilna sedma tekma za uvrstitev v konferenčni polfinale bo na sporedu v noči na sredo v Washingtonu. V Raleighu v Severni Karolini je bila odločilna druga tretjina, ko je Eric Staal v treh minutah dosegel kar dva gola in prednost povišal na neulovljivih 3:0. Blestel je tudi domači vratar Cam Ward, ki je vragom ubranil vseh 28 strelov na svoj gol. Odločilna tekma v seriji ""best of seven"" bo na sporedu v noči na sredo v New Jerseyju. Liga NHL: Vzhod: New York Rangers : Washington Capitals 3:5 /3:3/ Carolina Hurricanes : New Jersey Devils 4:0 /3:3/ * v poševnicah je izid v zmagah"
http://zurnal24.si/magazin/film-glasba-tv/naj-vas-razplese-duo-lamb-141828,magazin,141828,"Naj vas razpleše duo Lamb Kino Šiška v Ljubljani bo razplesal kultni manchersterski triphop/drum'n'bass/elektronica duo Lamb, ki v goste prihaja z novim albumom in polno živo zasedbo. Vrata se odpro ob 21. uri. Ikonični duo Lamb je širši publiki poznan po veliki uspešnici Gorecki in gracioznem petju Lou Rhodes ter gladki, a razgibani produkciji Andyja Barlowa. Po večletnem premoru sta se Lou in Andy leta 2009 spet povezala, letos pa sta (po osmih letih) objavila peti album s simboličnim naslovom 5. Oder bodo duetu ogreli Jay Leighton in Werefox. Slednjo sestavlja peščica tistih, ki se ponoči preobrazijo v ""lisicodlake"" in ne sanjajo svojih sanj, temveč jih živijo. Rdeče-oranžna stoji za njihovo krepko krvjo, ki skozi prste in pore kaplja na strune njihovih inštrumentov in jim vliva takšen karakter, kot ste ga bili morda vajeni pri nekaterih najhrabrejših rock izvajalcih prejšnjih dekad. Ko poslušate Werefox slišite eleganco zlobe, prezir prevare, srčno ljubezen in čistost, ki jo nosijo v svojih dušah. Prevedeno v zvok naj se to bere kot: močne sonično-melodične kitare, peklensko-angelski glas in ritem sekcija, ki vam bo slekla hlače v enem samem dihu. Za vstopnico boste odšteli 22 evrov."
http://zurnal24.si/sport/kosarka/zdovc-poklical-begica-53783,sport,53783,"Zdovc poklical Begića Namesto košarkarja Ülkerja Emirja Preldžića, ki je odpovedal sodelovanje, je slovenski košarkarski selektor Jure Zdovc med 15 kandidatov za EP na Poljskem uvrstil Mirzo Begića. Štab slovenske moške reprezentance s selektorjem Juretom Zdovcem na čelu se je odločil, da namesto krilnega igralca turškega Fenerbahčeja Ülkerja Emirja Preldžića med 15 kandidatov za nastop na septembrskem evropskem prvenstvu uvrsti centra Uniona Olimpije Mirzo Begića. Reprezentanti se bodo na pripravah zbrali 22. julija na Rogli, malce prej, 20. in 21. julija, pa na ljubljanski fakulteti za šport že opravili testiranja telesne pripravljenosti. Preldžić je sodelovanje odpovedal, ker si želi med poletjem predvsem zaceliti poškodbe. Sicer pa je bilo o njem že veliko napisanega in povedanega, saj se je znašel v dilemi, za koga igrati, in na seznamu tako slovenskega kot bosanskega selektorja. Naposled je Fiba odločila, da ne more spremeniti košarkarskega državljanstva, ker je že nastopal za slovensko reprezentanco."
http://zurnal24.si/magazin/film-glasba-tv/spet-se-boste-bali-krvave-carrie-209808,magazin,209808,"Spet se boste bali krvave Carrie Prihodnji teden, tik pred nočjo čarovnic, na naša filmska platna prihaja najnovejša verzija kultne grozljivke Carrie. V novi različici kultne grozljivke se znajdemo v majhnem ameriškem mestu, kjer se mora sramežljiva najstnica Carrie (Chloë Grace Moretz) vsak dan spopadati s temačnimi misli versko obsedene mame Margaret (Julianne Moore). Tudi v šoli se ji ne godi nič bolje, saj je ves čas tarča posmeha priljubljenih deklet pod vodstvom domišljave Chris (Portia Doubleday). Zaveznico najde v prijazni učiteljici Desjardin (Judy Greer), ki ji skuša pomagati pri vključevanju v običajno najstniško življenje. Po seriji novih ponižanj Carrie presenečeno ugotovi, da se v njej skrivajo nenavadne nadnarave moči, toda s tem odpre uničujočo Pandorino skrinjico."
http://zurnal24.si/magazin/film-glasba-tv/lezbicni-prizor-kristen-in-dakote-110890,magazin,110890,"Lezbični prizor Kristen in Dakote Kristen Stewart v filmu The Runaways osvaja Dakoto Fanning. Le kaj bo na to porekel Robert Pattinson? Njegova Kristen se namreč v svojem novem filmu poljublja s šele 16-letno Dakoto Fanning. Poglejte video. Film The Runaways govori o istoimenski skupini, ki je zaslovela v sedemdesetih letih. Dakota igra pevko Cherie Currie, Kristen pa Joan Jett."
http://zurnal24.si/sport/nogomet/modric-med-desetimi-najboljsimi-26810,sport,26810,"Modrić med desetimi najboljšimi Uefa je sestavila seznam deseterice nogometašev, ki so na minulem Euru pustili poseben pečat. Med njimi se je znašel tudi reprezentant Hrvaške, ki bo morala plačati visoko kazen. Zadel je za zmago Hrvatov nad Avstrijci, na srečanju proti Turčiji pa je soigralcem pripravil dovolj priložnosti za zmago, a jih niso izkoristili. Uefa o Luki Modriću Evropska nogometna zveza je že pred koncem izbora za najboljšo nogometno reprezentanco na stari celini izbrala deset najboljših nogometašev. Njihov abecedni vrstni red je takšen: Hamit Altintop (Turčija), Andrej Aršavin (Rusija), Michael Ballack (Nemčija), Iker Casillas (Španija), Luka Modrić (Hrvaška), Carles Puyol (Španija), Bastian Schweinsteiger (Nemčija), Marcos Senna (Španija), Wesley Snejder (Nizozemska) in David Villa (Španija). ""Od igralca, ki so ga poimenovali dvojnik Cruyffa, se je veliko pričakovalo in on ni razočaral. Zadel je za zmago Hrvatov nad Avstrijci, na srečanju proti Turčiji pa je soigralcem pripravil dovolj priložnosti za zmago, a jih niso izkoristili. Zaslužil si je več kot žalosten konec z zgrešeno enajstmetrovko,"" so bili glede Modrića tolažilno razpoloženi pri Uefi. Precej drugačnega mnenja pa so bili glede kazni. Evropska nogometna zveza bo namreč zaradi rasističnih izpadov hrvaških navijačev na tekmi četrtfinala proti Turčiji od hrvaške nogometne zveze zahtevala 12.500 evrov. ""Hrvaški navijači so krivi kazanja rasističnega transparenta in rasističnega vedenja na tekmi,"" so zapisali pri Uefi. Hrvati so na račun Uefe do zdaj že prispevali dobrih 40 tisoč evrov zaradi prižiganja bakel in dimnih bomb, a lahko jih doleti še večja kazen. V najhujšem primeru bi lahko zaradi naštetih prestopkov ostali brez klubskih tekem v Evropi, njihova reprezentanca pa bi dve tekmi v kvalifikacijah za svetovno prvenstvo odigrala pred praznimi tribunami."
https://zurnal24.si/sport/kosarka/prva-tekma-doncica-v-nba-kaksne-nore-poteze-316796,sport,316796,"Prva tekma Dončića za Dallas: Kakšne nore poteze! Košarkarji ekipe Dallas Mavericks so odigrali prvo pripravljalno tekmo pred novo NBA sezono. Luka Dončić kraljeval na parketu. Ekipe severnoameriške košarkarske lige NBA v okviru priprav na novo sezono igrajo pripravljalne tekme. Mladi Slovenec Luka Dončić, ki je novo domovanje našel pri Dallas Mavericks, je prvič stopil na parket na uradni tekmi in v 30 minutah zbral 16 točk ter navdušil z nekaj atraktivnimi akcijami, telički pa so s 116:63 premagali pekinške race. Dončić, tretji izbor na zadnjem naboru lige NBA, ki je tekmo proti kitajski ekipi začel v prvi peterki, je zadel pet od sedmih metov iz igre. ""Super občutek je bil na parketu,"" je po tekmi za ESPN dejal Dončić, ki je 16 točkam dodal še šest skokov, dve podaji in tri blokade. ""Že dolgo časa je minilo od moje zadnje tekme in res sem vesel, da sem tu. Pred prvo tekmo sem bil, kot vedno, malce živčen, še sploh zaradi nove ekipe in vsega. A mislim, da je šlo vse po pričakovanjih."" Devetnajstletnik je med tekmo prikazal tudi nekaj atraktivnih potez, ki jih od njega pričakujejo v taboru Dallasa, in s katerimi je navdušil gledalce v dvorani American Airlines Center. ""Bilo je super. Dolgo že nisem igral tekme, zato sem zelo vesel, da sem lahko stopil na parket. Bila je prva tekma, zato sem razumljivo bil nekoliko nervozen. Vendarle je vse novo, nova ekipa, soigralci, ampak mislim, da se je vse izšlo v pravo smer. Kot ekipa smo opravili dobro delo, to pa je tisto, kar največ šteje,"" je povedal Dončić. Čeprav je tekmo končal pri le dveh podajah, je pokazal svoj dober instinkt in jih dodal še nekaj, četudi niso končale v rokah soigralcev. ""Igra res uravnoteženo in čisto košarko. V resnici je po naravi tak košarkar, ki rad podaja soigralcem. Če kaj, ga bomo morali malo spodbuditi in ga dregniti pod rebra, naj bo bolj agresiven in večkrat sam konča akcije, bomo videli,"" je še pred tekmo o Dončiću dejal trener Dallasa, Rick Carlisle. Proti pekinškim racam je Dončić zadel tudi tri od štirih metov za tri točke. ""Ne pravim, da mu bo lahko, a prepričan sem, da bo v ligi NBA naredil močan vtis,"" je o svojem novem soigralcu po tekmi dejal Dennis Smith ml. Še največja pomanjkljivost v Dončićevi izjemni premierni predstavi so bile štiri izgubljene žoge, do nekaterih je prišlo, ko je skušal biti preveč kreativen pri podajah soigralcem, so zapisali pri ESPN. ""Te izgubljene žoge moramo odpraviti. Tudi Dončić je naredil nekaj teh napak, a vidi se, da bo naši ekipi pomagal na več področjih igre. Menim, da je danes odigral zelo dobro,"" je še dejal Carlisle. dezurni@zurnal24.si"
http://zurnal24.si/sport/nogomet/galaxy-bo-storil-vse-da-pride-kaka-173741,sport,173741,"''Galaxy bo storil vse, da pride Kaká'' Angleški nogometaš David Beckham je prepričan, da ga bo v dresu Los Angeles Galaxyja zamenjal Brazilec Kaká. ''Galaxy bo storil vse, da pripelje Kakája,'' je prepričan Beckham. David Beckham je po šestih letih zapustil Los Angeles Galaxy, za zdaj pa ni jasno, kje bo 37-letnik nadaljeval svojo kariero. Pod vprašajem je tudi prihodnost Kakája, nogometaša Real Madrida, čigar zgodba o odhodu iz španske prestolnice še vedno čaka na svoj epilog. Beckham je prepričan, da bi Brazilec lahko postal njegova zamenjava v moštvu iz mesta angelov. ''Če obstaja kakršnakoli možnost, da v Galaxy pride Kaká, potem sem prepričan, da bodo storili vse, da se to zgodi,'' je povedal Anglež. Kaká na poti iz Madrida Lovorika in stoječe ovacije za Beckhama EPA Beckham iz spoštovanja do Real Madrida ni želel razpravljati o podrobnostih morebitnega prestopa, saj ima Kaká še vedno veljavno pogodbo s španskim nogometnim velikanom. ''Z njim sem preživel veliko časa, ko sem igral za AC Milan. On je velik talent,'' je o Brazilcu povedal Becks in dodal: ''Mislim, da bi vsaka ekipa želela Kakája. Pred nekaj leti je bil izglasovan za najboljšega igralca na svetu. Nogometaša njegovega kalibra bi v Galaxyju takoj sprejeli.''Beckham se je od Los Angeles Galaxyja poslovil s pokalno zmago v ameriški nogometni ligi, njegov odhod pa je odprl prostor za podpis z drugim nogometnim velemojstrom. Kot kaže, si v Los Angelesu najbolj želijo prav Kakája."
http://zurnal24.si/sport/nogomet/kampl-zadel-stankovic-na-klopi-270733,sport,270733,"Kampl zadel, Stanković na klopi Po zadnjem kolu Bundeslige, naslov prvaka si je Bayern zagotovil že pred koncem sezone, sta znana potnika v drugo ligo. Drugič v zgodovini se navzdol seli Stuttgart, rešil pa se je Werder. Za Stuttgart je bil usoden poraz v 34., zadnjem krogu z Wolfsburgom (3:1). Na ta način se je pridružil zadnjemu Hannovru, ta je danes izgubil pri Bayernu (3:1), na poti v drugo ligo, kar je za prvake iz leta 2007 prva selitev v nižje tekmovanje po letu 1975. Werder Bremen pa ostaja prvoligaš, potem ko je doma premagal Eintracht Frankfurt (1:0). Slednji bo kot 16. ekipa moral v dodatne kvalifikacije, 19. in 23. maja se bo pomeril s tretjo ekipo druge lige Nürnbergom. V prvi ligi bosta v naslednji sezoni igrala Freiburg in Leipzig. Tako kot Bayern sta si že pred zadnjim kolom igranje v Ligi prvakov zagotovila Borussia Dortmund z drugim oziroma Bayer Leverkusen s tretjim mestom. Za BVB je mladi Jon Gorenc Stankovič sedel na klopi ob remiju s Kölnom (2:2), Dominik Maroh je za ""kozličke"" odigral vso tekmo. Kevin Kampl je za ""farmacevte"" zabil gol ob zmagi nad Ingolstadtom (3:2). Zadetek si lahko, tako kot ostale vrhunce srečanja na BayAreni, ogledate na spodnjem videu. Bundesliga, 34. kolo: Bayern München - Hannover 3:1 (2:0)Borussia Dortmund - Köln 2:2 (1:2)Bayer Leverkusen - Ingolstadt 3:2 (2:1)Darmstadt - Borussia Mönchengladbach 0:2 (0:1)Mainz - Hertha Berlin 0:0 (0:0) Hoffenheim - Schalke 1:4 (1:2)Werder Bremen - Eintracht Frankfurt 1:0 (0:0)Wolfsburg - VfB Stuttgart 3:1 (2:0)Augsburg - Hamburger SV 1:3 (1:1)"
http://zurnal24.si/sport/rondo-iz-bostona-v-dallas-242005,sport,242005,"Rondo iz Bostona v Dallas Boston Celtics so svojega raznovrstnega branilca Rajona Ronda poslali k Dallas Mavericks. V zameno zanj so dobili Brandana Wrighta, Jameerja Nelsona in Jaeja Crowderja ter pravico do izbora v prvem (2015) in drugem krogu (2016) nabora. V Dallas bo ob Rondu prišel še Dwight Powell. Osemindvajsetletni Rajon Rondo je bil zadnji izmed osrčja igralcev, ki so leta 2008 z Bostonom osvojili naslov prvaka v ligi NBA. Že pred njim so klub zapustili Paul Pierce, Kevin Garnett in Ray Allen. Rondo je v Bostonu že deveto sezono, a v zadnjih treh je odigral skupaj le 90 tekem zaradi različnih poškodb. Kljub temu je v tej sezoni najboljši po številu trojnih dvojčkov ter ima najvišje povprečno število podaj na tekmo (10,8), ob tem pa dosega še po 8,3 točke ter 7,5 skoka na tekmo."
https://zurnal24.si/sport/kosarka/trener-reala-spregovoril-o-zivljenju-po-doncicu-318520,sport,318520,"Trener Reala spregovoril o življenju po Dončiću Real Madrid je s prestopom Luke Dončića izgubil najpomembnejši člen moštva. Luka Dončić se je v lanski sezoni zapisal v zgodovino evropske košarke, potem ko je z Real Madridom osvojil Evroligo, postal najkoristnejši košarkar tekmovanja, MVP Final Foura, najobetavnejši mladi košarkar in član najboljše peterke. Epsko Šport Ta poteza postaja Dončićev zaščitni znak O življenju po Dončiću je nedavno spregovoril trener madridskega velikana Pablo Laso. ""Ne razmišljamo preveč o tem,"" je zaupal litovskemu novinarju Donatasu Urbonasu. ""Seveda ga imamo radi. Rekel je, da se bo takoj po koncu NBA sezone vrnil v Madrid, ker nas pogreša. Morali smo spremeniti način igre, vendar imamo dovolj igralcev, ki lahko prevzamejo,"" je povedal Laso in nekaj besed namenil še Dončićevim predstavam onkraj Atlantika. Slovenec je doslej odigral devet tekem in celo presegel pričakovanja. Presenetil Šport Trener Dallasa ni vedel, da je Dončić pobegnil pred slačilnico nasprotnika ""Vedel sem, da bo tako. Z Luko sem preživel zadnjih nekaj let, zato me to sploh ne preseneča. Od prvega dneva sem se zavedal njegovih sposobnosti. Prepričan sem, da bo imel uspešno kariero, ker se zna prilagoditi vsaki situaciji,"" je povedal španski košarkarski strateg. Madridčani tudi brez Dončića dominirajo v domačem prvenstvu, kjer po šestih krogih ne poznajo poraza (6-0). Neporaženi so tudi v Evroligi, kjer s petimi zmagami (5-0) zasedajo vrh razpredelnice. Vrag odnesel šalo Šport Kokoškov v resni nevarnosti"
http://zurnal24.si/sport/moto-sporti/lorenzo-pokazal-zobe-rossi-se-se-isce-162248,sport,162248,"Lorenzo pokazal zobe, Rossi se še išče Prva dva prosta treninga pred VN Italije v Mugellu je dobil vodilni v skupnem seštevku Jorge Lorenzo, ki sta se mu najbolj približala Casey Stoner in Dani Pedrosa. Valentino Rossi pred tifozi še išče pravo formo. Zdi se, da bomo tudi na VN Italije v Mugellu v boju za zmago spremljali troboj med Jorgejem Lorenzom (Yamaha), Caseyjem Stonerjem in Danijem Pedroso (oba Honda). Španca in Avstralec so namreč prevladovali na prvih dveh prostih treningih in potrdili, da v letošnji sezoni nimajo prave konkurence.Lorenzo je na prvem treningu postavil čas 1:48,131, Stoner pa je zaostal 0,518 sekunde. Na drugem treningu je bil nekdanji svetovni prvak najhitrejši s časom 1:48,076. Najbolj se mu je približal Pedrosa, ki je zaostal le 0,031 sekunde. Zelo blizu je bil tudi Nicky Hayden (Ducati) z zaostankom 0,081 sekunde. Bodo tifozi dočakali? Ljubljenec domačega občinstva Valentino Rossi (Ducati) je boj za najvišja mesta še enkrat več spremljal iz ozadja. Na prvem treningu je bil sedmi z zaostankom 0,943 sekunde, na drugem pa deveti z zaostankom 0,941 sekunde. Zvestim tifozom tako ostane le, da čakajo na eksplozijo svojega ljubljenca. Če je bodo dočakali, pa je že drugo vprašanje ... VN Italije, Mugello, prvi prosti trening: 1. Jorge Lorenzo (Špa/Yamaha) 1:48,1312. Casey Stoner (Avs/Honda) +0,5183. Dani Pedrosa (Špa/Honda) +0,7464. Nicky Hayden (ZDA/Ducati) +0,850...7. Valentino Rossi (Ita/Ducati) +0,943 VN Italije, Mugello, drugi prosti trening: 1. Jorge Lorenzo (Špa/Yamaha) 1:48,0762. Dani Pedrosa (Špa/Honda) +0,0313. Nicky Hayden (ZDA/Ducati) +0,0814. Hector Barbera (Špa/Pramac) +0,1785. Andrea Divizioso (Ita/Tech 3 Yamaha) +0,2326. Casey Stoner (Avs/Honda) +0,451...9. Valentino Rossi (Ita/Ducati) +0,941"
http://zurnal24.si/sport/moto-sporti/vettel-ali-alonso-172386,sport,172386,"Vettel ali Alonso? Konec tedna se bo v teksaškem Austinu odvilo predzadnje dejanje svetovnega prvenstva formule 1. V igri za naslov sta le še dva dirkača; Nemec Sebastian Vettel lahko osvoji trojček in naslovom iz let 2010 in 2011 doda še letošnjega. Tekmecu v Red Bullu lahko skupno zmago v sezoni 2012 prepreči le še Španec Fernando Alonso s Ferrarijem. Po 18. dirki sezone 2012, ki se je pred dvema tednoma končala v Abu Dabiju, ima Sebastian Vettel na prvem mestu 255 točk, potem ko je kljub kazni z zadnjega mesta v kvalifikacijah še prišel do tretjega; Fernando Alonso je bil takrat drugi, drugi pa je tudi v SP in ima 245 točk. Če se bo v Austinu razpletlo po željah mladega nemškega zvezdnika, bo že v ZDA postal prvak in bo zadnja dirka v Braziliji čez deset dni le še formalnost. Za takšen razplet je nekaj možnih scenarijev. Nemec bo v nedeljo zvečer prvak ob zmagi in če Alonso ne bo boljši kot peti (Vettel bi imel v tem primeru 280 točk, Alonso pa 255); če bo Vettel drugi, Alonso pa ne boljši kot deveti (273-247); ali pa, če bo dirkač Red Bulla tretji, Alonso pa ostal brez točk (270-245). Nemcu bi zadoščala prednost 25 točk pred zadnjo dirko, saj bi na koncu v primeru enakega števila točk v sezoni odločalo število zmag, v tem elementu pa je Red Bullov voznik boljši, saj je letos zmagal že petkrat, Ferrarijev prvi mož pa le trikrat. Dvoboj za naslov prvaka bo v Austinu še posebej zanimiv, saj gre za novo stezo, ki bo doživela premiero v formuli 1. Za Vettla bo Austin prelomnica tudi zato, ker bo to njegova jubilejna stota dirka. ""Točke bodo delili šele v nedeljo. Ne prehitevajmo dogodkov,"" skuša mirne živce ohraniti Vettel. Na njegovi strani je tudi zgodovina, saj sta imela ista dirkača že pred dvema letoma dvoboj za naslov prvaka, takrat je bil v vlogi zasledovalca zdaj 25-letni nemški dirkač in na koncu tudi zmagal. ""Zdaj sem bolj zrel, bolj izkušen in bolj osredotočen. Naš cilj je, da na naslednjih dveh dirkah zberemo več točk kot naši tekmeci,"" je 31-letni Španec prepričan, da se bo v neposrednem obračunu s Vettlom odrezal bolje kot leta 2010."
https://zurnal24.si/sport/pred-zmago-dejal-da-ne-more-sprintati-245747,sport,245747,"''Pred zmago dejal, da ne more sprintati'' Luka Mezgec je na drugi etapi dvodnevne francoske dirke du Haut Var-matin osvojil prvo zmago v letu 2015. Luka Mezgec je dobil 194,7 kilometra dolgo etapo s startom in ciljem v Daguignanu in zabeležil 13. zmago v svoji kareiri. Slovenski kolesar je v sprintu pometel s konkurenco, čeprav naj bi moštvenemu kolegu Chadu Hagi nekaj kilometrov prej dejal, da mu zmanjkuje moči.''Tri kilometre pred zmago mi je Luka Mezgec dejal, da ne more sprintati. Moralni nauk zgodbe? Nikoli ne zaupaj sprinterju,'' je na Twitterju zapisal Haga. 3km before he won the stage, @lukamezgec told me he couldn't sprint. Moral of the story? Never trust a sprinter. — Chad Haga (@ChadHaga) February 22, 2015 Mezgec je priznal, da je bil ameriški kolesar eden najzaslužnejših za njegovo zmago. ''Danes je bilo zares težko, na prvi pogled profila etape nisem verjel, da sem lahko zraven najboljših v cilju, toda trener Aike Visbeek in ekipa so verjeli vame, skrbeli zame cel dan, zato sem jim res hvaležen. Chad Haga me je spravil v dober položaj za sprint,'' je povedal član ekipe Giant-Alpecin."
http://zurnal24.si/slovenija/od-tresenja-tal-mineva-stiri-leta-27577,slovenija,27577,"Od tresenja tal mineva štiri leta Natanko pred štirimi leti je Posočje prizadel že drugi močan potres, ki je povzročil ogromno gmotno škodo, vendar pa sanacija še ni zaključena, zato lahko le upamo, da potres spet ne bo hitrejši. Danes ob 15.04 bo minilo natanko štiri leta od zadnjega potresa v Posočju, ki je povzročil precejšnjo gmotno škodo na območju Bovca in zlasti Čezsoče. Dela so v celoti zaključena že na 168 predvsem stanovanjskih objektih, za popotresno obnova pa je je bilo doslej porabljenih 10,6 milijona evrov. V program popotresne obnove je bilo po pregledu 1750 objektov uvrščenih 610 objektov. Državna tehnična pisarna, ki koordinira obnovo, je do konca junija v celoti zaključila investicije na 168 objektih ter koordinacijo interventnih sanacij kritin in dimnikov, skupno na 467 objektih. Gradbinci so porušili 46 objektov, ki so ogrožali okolico, in 50 za namene nadomestne gradnje, so sporočili iz ministrstva za okolje in prostor. Že drugi močnejši potres v zadnjem desetletju Potres 12. julija 2004, katerega epicenter z magnitudo 4,9 stopnje po Richterjevi lestvici je bil približno štiri kilometre severno od Kobarida, je bil že drugi v zadnjem desetletju, ki je prizadel Posočje. Obnova po velikonočnem potresu iz leta 1998 se letos končuje, saj se v glavnem izvajajo le še dela na občinski infrastrukturi, zagotavljajo na okoljske ministrstvu. Tudi sanacija plazu gre proti koncu Prav tako bo v letu 2008 zaključena obnova komunalne infrastrukture in izgradnja nadomestnih objektov v Logu pod Mangartom, ki ga je leta 2000 prizadel katastrofalen plaz."
http://zurnal24.si/sport/indijski-sportniki-bodo-nastopili-pod-zastavo-s-krogi-219044,sport,219044,"Indijski športniki bodo nastopili pod zastavo s krogi Indijski športniki bodo na bližnjih zimskih olimpijskih igrah v ruskem Sočiju nastopali pod olimpijsko zastavo in ne pod indijsko, so sporočili iz Mednarodnega olimpijskega komiteja (Mok).  Odločitev o tem jen Mednrodnem olimpijskem komiteju padla, potem ko je postalo jasno, da indijski olimpijski komite pred začetkom iger, te bodo od 7. do 23. februarja, ne bo imel skupščine. Minuli mesec je Mok napovedal umik suspenza Indijcev, če bodo imeli skupščino in nove volitve v indijski komite, a je ta volilno skupščino napovedal za 9. februar, dva dneva po odprtju ZOI. Mok je indijski olimpijski komite sicer suspendiral decembra 2012 zaradi korupcije in prirejenih volitev v indijski olimpijski komite. ""Indijski olimpijski komite je še naprej suspendiran. Zato smo indijskim športnikom, ki se pripravljajo za olimpijske nastope, omogočili, da na igrah nastopijo samostojno pod zastavo Moka,"" so sporočili iz krovnega mednarodnega komiteja."
https://zurnal24.si/sport/moto-sporti/wolffova-napovedala-upokojitev-259394,sport,259394,"Wolffova napovedala upokojitev Susie Wolff, testna voznica Williamsa in življenjska sopotnica šefa Mercedesa Tota Wolffa, je napovedala, da se bo ob koncu sezone upokojila. Britanska dirkačica Susie Wolff se ob ob koncu letošnje sezone poslovila od elitnega dirkaškega športa. 32-letnici ni uspelo uresničiti načrtov, da bi nekoč lahko redno nastopala na dirkah formule 1, zato se je odločila, da je prišel čas za slovo. EPA ''Odločitev sem sprejela konec poletja,'' je povedala za BBC. ''Nisem imela veliko priložnosti, da bi nadaljevala v F1. Moj cilj je bil, da se prebijem na startno vrsto in izgleda, da to ne bo mogoče. Morala sem se posloviti,'' je povedala Wolffova, ki je lani nastopila na prostem treningu za VN Velike Britanije in postala prva ženska po več kot dveh desetletjih, ki je dobila priložnost na uradnem merjenju moči med dirkaškim koncem tedna.''Vedno sem govorila, da bom prenehala, če ne bom imela možnosti napredovati. Prišel je ta trenutek,'' je dodal Britanka. Po dirki v Silverstonu se je udeležila še štirih prostih treningov in iz razvojne dirkačice napredovala v testno. Upanje, da bi v bližnji prihodnosti lahko nastopila na dirki F1, je ugasnilo s prihodom Adriana Sutila, ki se je Williamsu kot rezervni dirkač pridružil po poškodbi Valtterija Bottasa.''V veselje nam je bilo delati s Susie in spremljati njen razvoj znotraj ekipe. Njene povratne informacije in bogato znanje so pomembno pripomogli k našemu razvoju in žal nam je, da odhaja. Radi bi se jihzahvalili za ves njen trud in želimo ji vse dobro pri naslednjih projektih,'' je sporočila Claire Williams, namestnica šefa ekipe in hčerka ustanovitelja Sira Franka Williamsa."
https://zurnal24.si/avto/dars-uvedel-novost-vozniki-zelo-zadovoljni-321157,avto,321157,"Dars uvedel novost, vozniki zelo zadovoljni Dars na slovenske avtoceste vpeljal novost, ki bo pomagala v slabem vremenu. Dars je številnim ukrepom za varnejšo vožnjo v megli decembra na Golem vrhu dodal še testni sistem vidnega vodenja prometa. Ta vključuje cestne vremenske postaje, ki v primeru zmanjšane vidljivosti samodejno vklopijo osvetlitev led na obeh straneh vozišča. Na Darsu pravijo, da so od voznikov prejeli veliko pohval. Sistem vidnega vodenja prometa v primeru megle so na Darsu namestili na avtocestnem odseku med Senožečami in razcepom Nanos. Rdeče luči led vozniku nakazujejo rob vozišča ter ga vodijo v primeru megle. ""Ob manjši megli se luči zgolj vklopijo, ob gostejši, ko je vidljivost nevarno zmanjšana, pa utripajo in s tem dodatno opozarjajo voznika na večjo previdnost in zbranost,"" so sistem opisali na Darsu. Smernike led bodo uporabljali tudi za opozarjanje na močno burjo, značilno za ta odsek, ki je prav tako nevaren pojav v prometu in jo je težko zaznati, so še dodali. Na Darsu pravijo, da so že v prvih dneh delovanja sistema prejeli veliko pohval uporabnikov avtocest. Sistem bodo ohranil v testni uporabi, sproti pa ga bodo optimizirali in prilagajali stanju na terenu. V primeru pozitivnega rezultata nameravajo takšno investicijo izvesti tudi na ostalih vremensko neugodnih odsekih avtocest in hitrih cest, poroča STA. Vse bolj prilagodljiva signalizacija Ukrepe, s katerimi želijo izboljšati vidljivost v prometu, so sicer na Darsu nadgrajevali skozi celo leto. Med drugim so novo spremenljivo prometno signalizacijo postavili odsekih Goli vrh, Ravbarkomanda, Celje - center, Tepanje, Dramlje, pred predorom Markovec ter na lokacijah nekdanjih cestninskih postaj Log in Torovo. Na odsekih pri Domžalah, Grosuplju ter na Golem vrhu je Dars uvedel testni sistem označevanja na vozišču, s polkrogi na vozišču ob desni črti in prometno signalizacijo. Med drugim je Dars nadgradil tudi mobilno aplikacijo z optimiziranim opozarjanjem na meglo preko prometno-informacijskega centra. dezurni@zurnal24.si"
https://zurnal24.si/svet/vatikan-proti-preiskavi-zlorab-otrok-104880,svet,104880,"Vatikan proti preiskavi zlorab otrok Ena izmed depeš, ki jih je objavila spletna stran WikiLeaks, razkriva, da Vatikan ni hotel sodelovati v preiskavi spolnih zlorab otrok, ki so jih zagrešili katoliški duhovniki v Dublinu.  Vatikan ni dovolil svojim predstavnikom, da bi pričali pred irsko komisijo, ki je preiskovala duhovniško zlorabo otrok, in je bil jezen, ko so jih poklicali. depeša Kot navaja tajni dokument z ameriškega veleposlaništva v Rimu, je irska komisija pod vodstvom sodnice Yvonne Murphy naslovila prošnjo za informacije o zlorabah neposredno na vatikanske uradnike, s čimer se je izognila uradnim diplomatskim kanalom, vendar pa je dejanje ""užalilo številne v Vatikanu, ki so takšno početje razumeli kot spodkopavanje suverenosti Vatikana"", piše v dokumentu, ki nosi datum 26. februar 2010.Omenjena irska komisija je novembra 2009 šokirala javnost s poročilom, ki razkriva, da je bilo med letoma 1975 in 2004 v dublinski nadškofiji zlorabljenih več kot 300 otrok, kar so cerkvene oblasti vedele in zatajile.Vatikanski urad za stike z javnostjo je v odzivu podvomil v verodostojnost objavljenih dokumentov. ""Ta poročila predstavljajo razmišljanja in mnenja ljudi, ki so jih napisali, zato jih ni moč obravnavati kot izjave Svetega sedeža ali točne citate besed njegovih predstavnikov,"" so zapisali.Dejanje papeža bi lahko sprožilo nasilje Spletna stran WikiLeaks je objavila tudi dokument, ki nosi datum 30. november 2009, v njem pa britanski veleposlanik v Vatikanu Francis Campbell sporoča ameriškim diplomatom, da je odločitev papeža Benedikta XVI., da olajša prestop anglikancev v rimskokatoliško vero, pahnila odnose med anglikanci in Vatikanom v najhujšo krizo v zadnjih 150 letih. Assangea v samicoUstanovitelja Wikileaksa so v londonskem zaporu premestili v samico. ""Zaporniške oblasti so to verjetno storile zaradi njegove lastne varnosti,“ je povedala njegova odvetnica Jennifer Robinson. Assange je zaprt v zaporu Wandsworth na jugozahodu Londona. Po njegovih ocenah bi lahko tudi sprožila nasilje nad katoliki v Angliji. ""V nekaterih delih Anglije je še vedno prisotno sovraštvo do katolištva in morda ni treba veliko, da se ga sproži. Posledica bi lahko bila diskriminacija in v nekaterih primerih celo nasilje nad to manjšino,"" je ocenil diplomat.Vatikan je na začetku novembra lani objavil nova pravila o prestopu članov Anglikanske cerkve, vključno s poročenimi duhovniki, v Rimskokatoliško cerkev. Za to naj bi se odločil zaradi številnih prošenj anglikancev za prestop, predvsem tistih, ki so bili razočarani nad razvojem svoje cerkve.Dokument ameriškega predstavništva v Vatikanu s konca junija 2009, ki se je na WikiLeaksu pojavil v petek, pa kaže, da je Vatikan pomagal osvoboditi petnajst pripadnikov britanske mornarice, ki so jih marca 2007 na morju med Irakom in Iranom zajele iranske oblasti. Kot še piše, se Vatikan ponavadi vzdrži javne kritike iranskih oblasti, ""tudi zato, da bi obdržal svojo sposobnost, da deluje kot posrednik, če pride do mednarodne krize."" Depeše razkrivajo še ...Papež je bil odgovoren za nasprotovanje Vatikana, da bi Turčija vstopila v EU, in je hotel, da bi bila referenca na evropske ""krščanske korenine"" vključena v ustavo EU-ja. Leta 2004 je namreč prihodnji papež, takrat še kardinal Ratzinger, spregovoril proti vstopu Turčije v EU, čeprav naj bi bil takrat Vatikan glede tega vprašanja še nevtralen. Takratni zunanji minister Vatikana, monsignor Pietro Parolin, je ameriškim diplomatom odgovoril, da so Ratzingerjeve izjave njegove lastne in ne uradno stališče Vatikana.Depeša razkriva, da je bil Ratzinger vodilni glas za vatikanskimi neuspešnimi prizadevanji, da bi v ustavi EU-ja zagotovili omembo evropskih ""krščanskih korenin"". Ameriški diplomat je zapisal, da Ratzinger ""jasno razume, da bi s tem, ko bi pustili muslimaski državi, da se priključi EU-ju, še bolj oslabilo njegovo prizadevanje po krščanskih temeljih Evrope""."
http://zurnal24.si/slovenija/zelo-smo-radovedni-144462,slovenija,144462,"Zelo smo radovedni Od torka do danes slabih šest milijonov vpogledov v aplikacijo o vrednosti nepremičnin. Toliko le uspešnih poizvedb, vseh poskusov še bistveno več.  Po podatkih Geodetske uprave RS je bilo od torka do danes do 13. ure 5,6 milijona uspešnih vpogledov v podatke o nepremičninah. Opaziti je, da število iz dneva v dan narašča. Največ včeraj popoldan Največjo urno obremenitev po objavi so zabeležili v sredo med 15. in 16. uro, in sicer 296.092 baznih poizvedb na uro. V času pred objavo podatkov o vrednosti nepremičnin so največjo obremenitev zabeležili 24. januarja letos med 14. in 15. uro, in sicer 57.247 baznih poizvedb na uro. Takrat je delovala še prejšnja različica aplikacije za javni vpogled.Na Geodetski upravi RS pravijo, da jih tolikšen obisk ni presenetil in so ga pričakovali."
https://zurnal24.si/sport/kosarka/nikoli-nisem-bil-lazno-skromen-57306,sport,57306,"'Nikoli nisem bil lažno skromen' Peter Vilfan, za katerim je po izvrstni košarkarski tudi 18-letna komentatorska kariera, ki ji lahko dodamo prav takšen pridevnik, se vrača za mikrofon. Klepetali smo pred Maccabijem. Po enoletnem premoru se znova vračate na komentatorsko mesto. S kakšnimi občutki? Nisem počival ravno vso sezono. Nekaj tekem sem delal za TV Slovenija. Evrolige pa res nisem komentiral eno sezono. Zelo dobro se počutim in komaj čakam začetek. Gledalci so navdušeni, da boste znova sedli za mikrofon. Zelo se veselim, če je tako. Mislim, da je, saj nikoli nisem bil preveč lažno skromen. To delo sem opravljal dobro in ga nameravam tudi v prihodnje. Boste komentarje obogatili s čim nadstandardnim? Pri prenosih na gostovanjih je težko kaj dodajati. Na domačih tekmah pa bomo skušali obogatiti studijski program, ga narediti bolj zanimivega in dinamičnega. V prenosih pa bomo tudi poskrbeli za nekaj presenečenj, predvsem s postavitvijo kamer in nekaterimi režiserskimi dodatki. In seveda tudi z mojimi komentarji, tako da pričakujem, da bodo tekme iz Tivolija res tiste prave. Vam je žal, da niste bili za mikrofonom na EP na Poljskem? Seveda mi je žal. Od leta 1991 sem bil na vseh velikih tekmovanjih. Ko se je EP začelo, v nekem trenutku nisem vedel, kam sam s sabo, kaj početi. Zelo težko sem gledal tekme po televiziji, ker tega nisem navajen. Potem sem odšel na Poljsko na polfinalno tekmo, si ogledal tudi obračun za tretje mesto, ampak z enakimi občutki. Ne spomnim se, kdaj sem nazadnje take tekme gledal. Vedno sem jih komentiral. Vendar je vsaka stvar enkrat prvič. Zdaj se vračam na sceno. Kam lahko Olimpija seže v letošnji sezoni? Po imenih je to ena boljših ekip v zadnjih letih. Dejstvo pa je, da se je moštvo zbralo v zadnjem trenutku, z Juretom Zdovcem vred. Rečeno je bilo, da je ekipa pred začetkom sezone imela pet skupnih treningov. Predstavljajmo si, kako bi bilo, če bi jih imela petdeset. Apeliram na navijače, da so potrpežljivi, da imajo živce. Moramo dati čas tako ekipi kot trenerju. Ne smemo biti prehitro nervozni in delati prehitrih zaključkov. Ta ekipa ima potencial, danes je košarka taka, da če hočeš izkoristiti potencial, moraš v prvi vrsti veliko trenirati in se uigrati. Poraz v Zadru verjetno ne sme biti preveč zavajajoč. Ne bom rekel, da gledam na košarko tako kot Američani, ki pozabijo na tekmo trideset sekund po njenem koncu. Če bo Olimpija uspešna, in jaz verjamem, da je lahko – v drugem delu sezone pričakujem pravo Olimpijo –, je čisto vseeno, ali je v Zadru izgubila za dvajset točk ali za eno. Predlagam, da tekmo čim prej pozabimo. Enako kot tekmo z Maccabijem: Olimpija lahko izgubi visoko, lahko tesno, morda celo preseneti. Upajmo, da lahko, ampak to je le ena od številnih tekem."
https://zurnal24.si/magazin/lepota-telo/se-ena-stvar-ki-jo-severina-obvlada-314847,magazin,314847,"Še ena stvar, ki jo Severina obvlada! Balkanska pop zvezdnica Severi, dobro ve, kako se stvarem streže. Čeprav šteje že 46 let, je Severina še vedno ena največjih nosilk trendov na Balkanu. Njen stil je seksi na odru, v zasebnem življenju pa obožuje kombinacije visoke mode in uličnega stila. Je velika oboževalke Zare in vsak njihov kos, ki ga obleče, je na sosednji Hrvaški v hipu razprodan. Njena najljubša modna dodatka sta visoke pete in rdeča šminka.Je prava modna kameleonka, ki blesti tako v večernih toaletah kot v kavbojkah, hkrati pa ni ena izmed razspinih zvezdnic, saj modni kos, sploh čevlje in torbice, rada natakne večkrat. 🔜 ‘Od ljeta to ljeta’ @miligramofficial feat. @severina #volimstosevolimo #ljubavseljubavljuvraca #severina A post shared by Severina Kojic (@severina) on Jun 5, 2018 at 11:44am PDT 🔝😂 #odljetadoljeta #volimstosevolimo #ljubavseljubavljuvraca #severina A post shared by Severina Kojic (@severina) on Jun 8, 2018 at 7:42am PDT Rose ❤️ #odljetadoljeta #volimstosevolimo #ljubavseljubavljuvraca #severina A post shared by Severina Kojic (@severina) on Jun 9, 2018 at 4:54am PDT Carousel of my life 🎠 #opening @designeroutletcroatia #volimstosevolimo #ljubavseljubavljuvraca #severina A post shared by Severina Kojic (@severina) on Jun 22, 2018 at 5:46am PDT Dobar dan, Sarajevo najdraže ❤️ #udisemljubavizdisemnemir by moja @prekardasijan #volimstosevolimo #ljubavseljubavljuvraca #severina A post shared by Severina Kojic (@severina) on Jun 30, 2018 at 4:43am PDT Waiting for... #volimstosevolimo #ljubavseljubavljuvraca #severina A post shared by Severina Kojic (@severina) on Jul 2, 2018 at 7:20am PDT"
http://zurnal24.si/sport/nogomet/tudi-brazilci-koncno-zablesteli-129391,sport,129391,"Tudi Brazilci končno zablesteli Na Copi Americi sta bila dva gola Alexandra Pata in Neymarja dovolj za zmago Brazilije nad Ekvadorjem s 4:2 in vrh lestvice v skupini B. Carioce bodo v četrtfinalu igrale proti Paragvaju. Znani so vsi četrtfinalni pari na Južnoameriškem nogometnem prvenstvu Copa America. Brazilija je po zmagi nad Ekvadorjem zasedla prvo mesto v skupini B in bo v izločilnih bojih igrala proti Paragvaju, ki se je med najboljših osem poleg Peruja uvrstil kot ena od dveh najbolje tretjeuvrščenih ekip v skupinah. Venezuela, ki je končala na drugem mestu v skupini B, se bo pomerila proti zmagovalcu skupine C, Čilu. Gostitelji Argentinci so za nasprotnika dobili neugodni Urugvaj, Kolumbija pa Peru.Brazilija zablestela v pravem trenutkuBranilci naslova in zmagovalci zadnjih štirih izmed petih tekmovanj Brazilci, ki so v prvih dveh kolih komaj izvlekli le dva remija, so kožo reševali proti Ekvadorju.Brazilce je v 29. minuti v vodstvo popeljal Alexander Pato, ki je žogo po podaji Andreja Santosa z glavo preusmeril v gol. Osem minut kasneje bi lahko carioce podvojile vodstvo, a je po podaji Maicona z desne strani Robinho zadel le levo vratnico. Takoj za tem je sledilo izenačenje. Caicedo je streljal z roba kazenskega prostora, žoga pa je poletela pod vratarjem Juliem Cesarjem. 1:1 je bil tudi izid prvega polčasa, za to pa je zaslužen prav Cesar, ki je z odlično reakcijo po strelu Michaela Arroyja preprečil vodstvo Ekvadorja.Carioce v drugem polčasu trikrat v polnoV 49. minuti so bili spet v prednosti Brazilci. Za 2:1 je Paulo Henrique Ganso sprejel žogo obrnjen s hrbtom proti golu, se obrnil in podal do Neymarja, ki je z natančnim strelom v zgornji kot Marcela Elizago še drugič prisilil, da je pobral žogo iz svoje mreže. Ekvador se je deset minut kasneje še drugič na tekmi vrnil v igro, spet pa je bil strelec Caicedo. Christian Noboa je žogo priboril na sredini, natančno podal do napadalca, ki je nato s strelom po tleh matiral Cesarja.Veselje ob zadetku se še ni dobro poleglo, ko je le dve minuti kasneje tudi Pato zadel drugič na tekmi. V mrežo je pospravil odbito žogo po obrambi Elizage. Končni izid 4:2 je v 72. minuti po podaji Maicona postavil največji up brazilskega nogometa Neymar, ki je natančno meril po tleh.Neverjetno izenačenje VenezuleV drugi tekmi je Venezuela pričarala neverjeten preobrat proti Paragvaju, ki je še v 90. minuti vodil s 3:1, nato pa je v zadnji minuti rednega dela najprej na 2:3 znižal Nicolas Fedor, Grenddy Perozo pa je v tretji minuti sodnikovega podaljška poskrbel, da se je tekma končala z remijem (3:3).Skupina B, izidi:Venezuela : Paragvaj 3:3 (1:1)Rondon (5), Fedor (90), Perozo (90); Alcaraz (33), Barrios (63), Riveros (86)Brazilija : Ekvador 4:2 (1:1)Pato (29, 61), Neymar (49, 72); Caicedo (37, 59)Lestvica:1. Brazilija 5 točk2. Venezuela 53. Paragvaj 34. Ekvador 1 Četrtfinalni pari:Sobota, 16. julij:Kolumbija - PeruArgentina - UrugvajNedelja, 17. julij:Brazilija - ParagvajČile - Venezuela"
http://zurnal24.si/sport/kosarka/olimpija-boljsa-od-heliosa-krka-ze-v-finalu-156104,sport,156104,"Olimpija boljša od Heliosa, Krka že v finalu Union Olimpija je po tesni končnici, v kateri je bil s črte prostih metov natančen Jaka Blažič, na prvi tekmi polfinala lige Telemach ugnala Helios Domžale s 74:71. Pri zmajih blestel Vladimir Dašić, ki se je ustavil pri 34 točkah. Krka še v drugo boljša od Zlatoroga in se je že uvrstila v finale. Košarkarji Uniona Olimpije so prišli do vodstva z 1:0 v polfinalni seriji na dve zmagi s Heliosom. V dvorani Stožice so zmagali s 74:71 in bodo že v četrtek ob 20.00 v dvorani Komunalnega centra v Domžalah naskakovali jubilejno dvajseto uvrstitev v finale državnih prvenstev Slovenije. Ljubljančani so bili prvaki petnajstkrat, nazadnje v sezoni 2008/09, v finalu pa niso igrali le 1999/00, ko sta se za naslov udarila Krka in Pivovarna Laško.Zmaga Uniona Olimpije je zaslužena, saj so bili Ljubljančani boljši praktično vseh štirideset minut. Gostje so jim sicer vseskozi tesno dihali za ovratnik, vendar jih z izjemo nekaj minimalnih vodstev niso uspeli resneje ogroziti. Domžalčani zdaj za uvrstitev v finale, kjer so doslej igrali trikrat (nazadnje 2008/09), potrebujejo dve zmagi vključno s sobotno znova v Stožicah.Novi direktor Uniona Olimpije Slobodan Subotić je bil zadovoljen s predstavo igralcev in svojo prvo zmago v klubu, kamor se je vrnil po petindvajsetih letih. Končni izid je bil sicer tesen, saj so Domžalčani v zadnji minuti in pol po zaostanku 59:67 zadeli nekaj metov za tri točke in se povsem približali, vendar pa realne možnosti za zmago niso imeli.Svojo najboljšo partijo v zeleno-belem dresu je odigral Vladimir Dašić, ki je zbral 34 točk, 10 skokov in štiri ukradene žoge. Imel je statistični indeks 36. Več kot deset točk je dosegel še Jaka Blažič (12), ki je na koncu zadel nekaj pomembnih prostih metov, medtem ko je Željko Zagorac zbral kar 13 skokov. Pri Heliosu je Klemen Prepelič dosegel 18 točk. Krka že v finalu Košarkarji Krke so tudi v drugi tekmi polfinala lige Telemach premagali Zlatorog in se zanesljivo tretjič zapored uvrstili v finale lige Telemach. Od 17. maja dalje bodo v seriji na tri zmage branili naslov proti zmagovalcu drugega polfinala med Unionom Olimpijo in Heliosom, v katerem so Ljubljančani danes povedli z 1:0 v zmagah. Prva tekma finala bo zanesljivo v Novem mestu, finala pa je lahko konec že v šestih dneh, če bo zmagovalec slavil v treh zmagah, sicer pa najkasneje 26. maja.Druga tekma v dvorani Tri lilije se je razpletla podobno kot prva v Novem mestu. Medtem ko se je Zlatorog v Leonu Štuklju odlično upiral favorizirani Krki le v prvem polčasu, je tokrat grozil s presenečenjem vse do zadnjih sekund. S porazom je Zlatorog zaključil sezono, v kateri je zamenjal tri trenerje (Rado Trifunović, Ivan Sunara, Ervin Dragšič) in dosegel izkupiček 18 zmag in 12 porazov. Krka na drugi strani pa se bo potegovala za peti naslov državnega prvaka v zgodovini kluba.Po treh izenačenih četrtinah si je Krka zmago zagotovila z ekipno in borbeno predstavo v zadnjih desetih minutah. Prednost 63:57, ki si jo je priigrala v dobrih treh minutah na začetku zadnje četrtine, je ohranila vse do konca, čeprav so se Laščani večkrat povsem približali. Na 53:56 je Zoran Dragić odgovoril s trojko in košem za 53:61, v zaključku tekme, ko je najboljši posameznik pri domačih Daniel Vujasinović (17 točk, 8 podaj) ohranjal Zlatorog pri življenju pa je prvi igralec tekme Jure Blažič (19 točk) zadel šest prostih metov v nizu in Krki zagotovil sedmo uvrstitev v finale državnih prvenstev. Liga Telemach, končnica, polfinale: Union Olimpija : Helios 74:71 (53:51, 38:31, 25:17) /1:0/Dašić 30, Blažič 12, Salin 9; Prepelič 18, Pašalić 17Zlatorog : Krka 66:69 (47:47, 31:31, 19:19) /0:2/Vujasinović 17, Lapornik 15; Balažič 19, Dragić in Pavić 12, Lalić 11// - izid v zmagah, igrajo na dve zmagi"
http://zurnal24.si/magazin/film-glasba-tv/na-obleko-se-mora-se-navaditi-121481,magazin,121481,"Na obleko se mora še navaditi Maja Keuc je v Düsseldorfu že stopila na evrovizijski oder in opravila prvo vajo. Maja je na odru izžarevala samozavest, ki jo imajo umetniki z večletnimi izkušnjami. eurovision.tv Kot četrta je danes na vajah pred polfinalnimi izbori za pesem Evrovizije nastopila naša Maja Keuc s pesmijo No One. Na uradni spletni strani tekmovanja pišejo, da je Maja v areno prišla dobre volje. ""Komaj čakam, da stopim na oder,"" je povedala naša temnolasa lepotica in dodala, da so bile predpriprave pred odhodom v Nemčijo zelo zahtevne. Največ težav ji povzroča obleka. ""V zadnjih tednih smo ves čas vadili. Moja obleka je zelo težka in se moram nanjo še navaditi. Na njej je namreč prava kovina."" Kot je danes razkrila, bo Evropo poskušala očarati s črno obleko s srebrnimi verižicami, črnimi rokavicami in črnimi škornji. Posnetek vaje si oglejte v zavihku video. Sicer pa naš evrovizijski up obljublja energičen nastop. ""Koreografija ni nič posebnega, a pristaja pesmi. Spremljajo me štiri vokalistke. To bo energičen ženski nastop,"" pravi. Avtorica pesmi Urša Vlašič je po vaji povedala: ""Z nastopom smo zadovoljni. Vse je bilo enkratno. Zvok je bil dober in oder izgleda čudovito.“"
http://zurnal24.si/sport/nogomet/cristiano-mourinho-ni-vreden-komentarja-202481,sport,202481,"Cristiano: ""Mourinho ni vreden komentarja"" Po sredini reprezentančni tekmi med Portugalsko in Nizozemsko je moral Cristiano Ronaldo spet poslušati vprašanja o bivšem trenerju Joséju Mourinhu. V sredo je bila v Algarveju pred skoraj 30.000 gledalci na sporedu prijateljska tekma med domačo Portugalsko in Nizozemsko. Goste je že v prvem polčasu v vodstvo popeljal Kevin Strootman, domačini pa so delali veliko napak, v drugem polčasu pa so tudi zapravili nekaj obetavnih priložnosti. Vse skupaj je rešil Cristiano Ronaldo, ki je v 87. minuti izenačil in gostiteljem zagotovil remi.A po tekmi se je portugalska sedma sila bolj kot na tekmo osredotočila na nedavni zaplet na relaciji CR7 - José Mourinho. Nekdanji trener madridskega Reala je namreč pred tedni izstrelil strupeno puščico v smeri svojega bivšega varovanca, ko je dejal, da je v preteklosti treniral ""pravega"" Ronalda, ne pa ""tega"", ki je na sceni sedaj. Resda je Mou takrat bil le pomočnik, a hitro je bilo jasno, da portugalski strateg skuša malce destabilizirati Los Blancos. ""Carlo je velik trener"" Cristiano je v preteklih dnevih že nekajkrat odgovoril na povsem miren način, izjavi rojaka ni pripisal večjega pomena. Tako je bilo tudi tokrat, le da je sedaj jasno pokazal, kaj si misli o komentarjih Mourinha. Na ponovno vprašanje o odnosu z Moujem je Ronaldo mirno odgovoril. ""Ne želim več govoriti o tej osebi. Mislim, da tega ni vreden,"" je bil kratek, a jedrnat in piker odziv velemojstra, ki ga je pospremil pomenljiv izraz na obrazu.Zato pa je izkoristil priložnost in podal kompliment sedanjemu trenerju Reala Carlu Ancelottiju. ""Carlo je velik trener. Zelo sem srečen, da bom lahko delal z njim,"" je o Italijanu povedal Portugalec. CR7 rešil remi za Portugalce Cristiano je najbrž že precej sit nenehnih medijskih natolcevanj okrog njega, ki se sučejo bolj okrog raznih potencialnih razprtij, kot pa okrog nogometne igre. A v zadnjih letih je CR7 redko odgovarjal na provokacije, tokrat pa je šla stvar očitno že predaleč."
https://zurnal24.si/sport/nogomet/mourinho-v-real-zvabil-novega-kuharja-128354,sport,128354,"Mourinho v Real zvabil novega kuharja Altintop, Sahin, Callejón in Varane niso edine okrepitve, ki jih je v Real pripeljal eden najboljših trenerjev na svetu José Mourinho. Ta si je pred kratkim omislil tudi novega kuharja, ki bo kuhal za prvo ekipo Reala. Prestop v Madrid medtem izsiljuje tudi Portugalec Fábio Coentrão, Nuri Sahin pa že pridno trenira. Za zdaj še ni znano, za koga gre, toda jasno je, da bo pomagal glavnemu kuharju Reala v zadnjih nekaj sezonah, Chechu. Novi kuhar bo za člansko moštvo Reala ""debitiral"" na turneji po ZDA, ki se bo začela v ponedeljek, 11. julija. Na turneji se bodo nogometaši spoznavali z novimi dobrotami, ki jih bo Mourinho postopno začel uvajati v jedilnik prvega moštva. Mourinho, ki po odhodu Jorgeja Valdana ne opravlja zgolj trenerskih funkcij, temveč tudi menedžerske, tako že začenja spreminjati stvari, ki mu v Realu niso bile povšeči, poroča španska Marca. Poleg kulinaričnega področja pa naj bi se Mou v prihodnjih dneh lotil še sprememb na medicinskem: v ekipi si želi lastnega, portugalskega zdravnika in fizioterapevta, ki bi službovala le in zgolj v kraljevem klubu. Žurnal24 main Coentrão v Madridu izsiljuje prestop Medtem se v Madridu nahaja ena glavnih Realovih tarč v letošnjem prestopnem roku, portugalski branilec Fábio Coentrão, ki želi kljub drugačnim željam matičnega kluba Benfice prestopiti h kraljevemu klubu. Za to je uporabil zelo skrajne ukrepe, saj je zapustil priprave svojega moštva in zdaj v španski prestolnici čaka na ugodne novice, oziroma na dogovor med obema kluboma. Real čez točno teden dni odhaja na priprave v Združene države Amerike, to pa naj bi bil tudi skrajni rok za njegov prestop. Sahin trenira po posebnem programu Težav tipa Coentrao pa nima turški reprezentant Nuri Sahin, ki je že dolgo tega postal novi član belega baleta. Nekdanji nogometaš Borussie Dortmund je v ponedeljek začel z individualnimi treningi v bazi Valdebebas, saj še vedno celi poškodbo kolena. ""Kaj mi je naročil Mourinho? Dal mi je nalogo, da organiziram Realovo sredino igrišča,"" je načrte pred sezono na Santiagu Bernabéu še isti dan razkril Sahin."
http://zurnal24.si/sport/burnley-ugnal-city-arsenal-le-tocko-zadaj-246832,sport,246832,"Burnley ugnal City, Arsenal le točko zadaj Član Burnleyja George Boyd je Manchester Cityju zabil gol in ga precej oddaljil od želene ubranitve naslova. Burnley je slavil z 1:0. Arsenal je zdaj le še točko za aktualnimi prvaki.  George Boyd je v 61. minuti odločil dvoboj med Burnleyjem in Manchester Cityjem, iz voleja je zadel po slabem izbijanju žoge Cityjevega kapetana Vincenta Kompanyja. Po nepričakovanem porazu branilci naslova še vedno zaostajajo pet točk za Chelseajem, ki pa je odigral dve tekmi manj. City je v tekmo sicer krenil bolje in v prve pol ure so se pri gostih med strelce poskušali vpisati Jesús Navas, Sergio Agüero in Edin Džeko. Za domače je prvo priložnost v 22. minuti zapravil Sam Vokes. Deset minut kasneje je za Burnley streljal še Scott Arfield, medtem ko je na drugi strani vratar Tom Heaton ubranil nova nevarna udarca Džeka in Agüera. Tudi v drugem polčasu so imeli gostje žogo precej več časa v svojih nogah in neprestano pletli mrežo okrog domačega gola. Agüero je na začetku nadaljevanja lepo zaposlil Davida Silvo, Španec pa je pred zaključkom odšel preveč v stran. Kazen za zapravljeno je prišla v 61. minuti, ko je škotski vezist Boyd z roba kazenskega prostora premagal Joa Harta. Meščani so krenili po izenačenje, toda pri strelih so bili premalo natančni in zbrani Agüero, Yaya Touré in Fernandinho, z glavo pa je nato zgrešil tudi rezervist Wilfried Bony. Tako je ostalo pri pomembni zmagi Burnleya, ki se bori za obstanek med elito. Dober obet za Monaco Že pred porazom Cityja se je meščanom le na točko zaostanka približal Arsenal. Ta je na domači zelenici zabeležil osmo zaporedno zmago v angleškem prvenstvu, tokrat je s 3:0 premagal West Ham. Ta bi se lahko v zaostanku znašel že na samem začetku tekme, ko je James Collins v kazenskem prostoru podrl Thea Walcotta, a je sodniška piščalka ostala nema. Arsenal je prevladoval, posest žoge se je v prvem polčasu gibala okoli 75 odstotkov v korist topničarjev. Kljub nekaj nevarnim poizkusom domačih, so se gostje uspešno upirali, klonili pa v zadnji sekundi enominutnega sodnikovega podaljška. V kazenskem prostoru gostov sta lepo kombinirala Aaron Ramsey in Olivier Giroud, slednji pa je z desne strani močno ustrelil in s pomočjo vratnice zadel za 1:0. EPA West Ham je precej bolje zaigral v drugem polčasu, nekaj časa pretil z izenačenjem, a so topničarji vse dvome o zmagovalcu razrešili v zadnjih desetih minutah dvoboja. Znova sta z nekaj podajami gostujočo obrambo povsem premešala Giroud in Ramsey, tokrat pa je žogo v mrežo poslal Valižan. Nogometaši Arsenala so se nato razleteli po igrišču, priložnosti so si sledile ena za drugo, po dvojni podaji z Giroudom pa je rezervist Santi Cazorla močno podal pred gol, na drugi vratnici pa je žogo v gol le še potisnil Mathieu Flamini. Topničarji bi lahko zmagali še z višjo razliko. Zmaga s 3:0 je za Arsenal lepa spodbuda za torkov obračun v Ligi prvakov, ko gostujejo pri Monacu, s takšnim izidom bi si namreč zagotovili tudi preboj v četrtfinale. Izjemno velik korak k obstanku med elito pa je uspel Aston Villi. Ta je pod vodstvom novega trenerja Tima Sherwooda povsem razbila vedno bolj razglašeni Sunderland. Že v prvem polčasu je četa Gusa Poyeta, ki se mu resno maje stolček, prejela štiri zadetke. Premier League, 29. kolo: Crystal Palace : QPR 3:1 (3:0)Zaha 21., McArthur 40., Ward 42.; Phillips 83. Arsenal : West Ham 3:0 (1:0)Giroud 45., Ramsey 81., Flamini 84. Leicester City : Hull 0:0 Sunderland : Aston Villa 0:4 (0:4) Benteke 16., 44., Agbonlahor 18., 37. WBA : Stoke City 1:0 (1:0)Ideye 19. Burnley : Manchester City 1:0 (0:0)Boyd 61. Jutri:Chelsea - SouthamptonEverton - NewcastleManchester United - Tottenham Ponedeljek:Swansea - Liverpool Lestvica:1. Chelsea 63 (-2)2. Manchester City 583. Arsenal 574. Manchester United 53 (-1)5. Liverpool 51 (-1)6. Tottenham 50 (-1)7. Southampton 49 (-1)8. Stoke City 429. Swansea 40 (-1)10. West Ham 3911. Newcastle 35 (-1)12. Crystal Palace 3313. WBA 3314. Everton 28 (-1)15. Hull 2816. Aston Villa 2817. Sunderland 2618. Burnley 2519. QPR 2210. Leicester City 19 (-1)"
http://zurnal24.si/magazin/bizarno/porno-revija-za-slepe-78151,magazin,78151,"Porno revija za slepe Končno bodo svoje potrebe po užitkih časopisne pornografije lahko potešili tudi slepi. Izdali so porno časopis, ki je opremljen z Braillovo pisavo. Časopis Tactile Mind je oblikovala Lisa Murphey, narejen pa je tako, da ob listanju le tega lahko uživajo slepi in slabovidni. Murphyjeva je dejala, da je takšen časopis izdala zato, ker želi zapolniti luknjo na tržišču, ki nastane ob vprašanjih o problematiki slepih. ""Ne obstajajo knjige za odrasle slepe z erotično vsebino in fotografijami. Ugotovila sem, da so slepi izključeni iz sveta, ki je vedno bolj napolnjen z golimi fotografijami,"" pravi Murpheyjeva. Med leti 1970 in 1985 je Playboy izdajal posebno revijo z Braillovo pisavo, a v njen ni imel takšnih fotografij. Sedaj pa bodo slepi in slabovidni lahko uživali tudi ob zapeljivih fotografijah, a jih bo užitek precej stal, saj časopis stane 167 evrov."
http://zurnal24.si/magazin/vip/zvezdniki-ki-uporabljajo-twitter-42812,magazin,42812,"Zvezdniki, ki uporabljajo Twitter Če se vam slike paparacev zdijo preveč vsiljive, a si kljub temu želite izvedeti kaj o zasebnem življenju slavnih, potem je naboljša rešitev ta, da jim sledite na strani Twitter. Twitter je spletna stran, kjer lahko uporabniki v krajših stavkih ljudi obveščajo o svojem početju in mišljenju. Na strani hitro narašča število uporabnikov, med drugim so se za Twitter odločili tudi nekateri slavni. Demi Moore je tako na primer Twitter uporabila za to, da je utišala govorice o tem, da naj bi z Ashtonom Kutcherjem nameravala posvojiti otroka, a večina slavnih stran uporablja za povezovanje s svojimi oboževalci, poročanje o tem kaj delajo, pogosto pa se na Twitterju znajdejo tudi mnenja in misli. V nadaljevanju objavljamo seznam nekaterih slavnih uporabnikov: 1. Britney Spears 2. Lance Armstrong 3. Shaquille O’Neal 4. John Cleese 5. Ashton Kutcher 6. Jimmy Fallon 7. Russell Brand 8. Demi Moore 9. Solange Knowles 10. Elijah Wood 11. Stephen Fry"
https://zurnal24.si/magazin/film-glasba-tv/lina-izdala-svoj-prvi-album-142926,magazin,142926,"Lina izdala svoj prvi album Leto in pol po zmagi v šovu Slovenija ima talent je Lina Kuduzović izdala svoj prvi album z naslovom Lina. Ob promociji se je z njo veselilo več kot dvesto oboževalcev. Še ne devetletna Lina je konec prejšnjega tedna v družbi svojih oboževalcev izdala prvo ploščo. Ob tem se je s svojimi podporniki veselo fotografirala in jim delila avtograme, kasneje pa jim je tudi zapela nekaj pesmi. A ker je bila gneča prevelika, male Line niso mogli vsi videti, zato jo je povezovalec dogodka Vid Valič dvignil na mizo. ''Želim vam, da bi čim bolj ubogali svojega očija in mamico in da bi čim več poslušali moj album,'' je oboževalcem povedala Lina.Na promociji se je zbrala tudi ekipa, ki je Lini pomagala pri nastajanju albuma, med njimi tudi producent Raay: ''Ko sem prišel sem in slišal predvajanje plošče po zvočnikih, sem bil res ponosen. Najbolj pa sem seveda vesel, da še vedno vlada tako navdušenje nad Lino.'' Raay je še dodal, da je bilo ustvarjanje albuma nadvse zanimivo in da si ni predstavljal, da bo Lina kljub svoji mladosti pokazala toliko kreativnosti in volje do dela."
http://zurnal24.si/magazin/odnosi-in-prosti-cas/to-so-zenske-s-katerimi-moski-varajo-svoje-izbranke-298713,magazin,298713,"To so ženske, s katerimi moški varajo svoje izbranke Ne, ženske, ki jih moški izbirajo za ljubice, niso fatalke … Ameriška spletna stran za zmenkarije Ashley Madison je naredila raziskavo med moškimi in jih povprašala, kakšne ženske izbirajo za ljubice. Od 1300 sodelujočih jih je 27 odstotkov priznalo, da bi, v primeru, da so v svoji zvezi nesreči, na kavo povabili sodelavko. Čeprav si ljudje velikokrat predstavljajo, da so 'ljubice' ženske, ki so fatalne, ki so tako seksi, da se jim moški niso mogli upreti, temu ni vedno tako. Ženske, ki prevzamejo vlogo 'druge violine', so navadno posameznice, ki je vašemu moškemu blizu, poznate jo iz njegovih zgodb in morda ste jo celo že spoznali. Moški za afero izbirajo ženske, ki jih poznajo že od prej. Kot piše Daily Mail je kar 99 odstotkov moških, ki so sodelovali v tej raziskavi, priznalo, da so že imeli afero ali pa o njej resno razmišljali. Glavni motiv za varanje je, ker želijo zadovoljiti svoje spolne potrebe in ker jih njihova izbranka ne poteši dovolj dobro. Med ženskami pa je 39 odstotkov žensk priznalo, da so že varale svoje moške, 35 odstotkov pa jih je o tem resno razmišljalo. Tako ženske kot moški so povedali, da so varali, ker so želeli začiniti svoje spolno življenje."
http://zurnal24.si/sport/nogomet/barca-unicila-rayo-tudi-brez-golov-messija-206455,sport,206455,"Barça uničila Rayo tudi brez golov Messija Na sobotnih tekmah španske lige sta bila aktivna oba vodilna kluba. Aktualna prvakinja Barcelona je s hat-trickom Pedra Rodrígueza opravila z Rayem Vallecanom (4:0), Atlético Madrid pa je v drugem polčasu premagal Valladolid (2:0). Roberto Trashorras je imel v prvem polčasu na nogi izenačenje, po prekršku v kazenskem prostoru je imel Rayo Vallecano na voljo najstrožjo kazen, a je vsak teden boljši Víctor Valdés ubranil poskus izkušenega vezista, od takrat naprej pa je bilo v Madridu moč spremljati le enosmerni promet Barcelone. Ta je po seriji priložnosti na obeh straneh vseeno zasluženo povedla le nekaj minut pred Valdésovo obrambo (enajstmetrovko je ustavil tudi med tednom proti Ajaxu), ko je prvega od treh golov večera zabil Pedro Rodríguez. Isti nogometaš je uspel zasenčiti tudi Lionela Messija in Neymarja, znova sta začela tekmo in nekajkrat lepo kombinirala, toda nista zmogla zadeti. Nesebični do Pedra Messi je v slogu Diega Maradone tudi nanizal nekaj nogometašev po prodoru čez več kot polovico igrišča, a se je do konca večera vseeno bolj izkazal kot asistent. Eno boljših tekem sezone je odigral tudi Xavi Hernández, ki je za drugi gol lepo našel Cesca Fàbregasa, slednji pa je namestil gol Pedru kmalu po začetku drugega polčasa. Neymar, ki še čaka na prvi ligaški zadetek v Evropi, je nato kmalu stresel okvir gola, raje kot za prvenec pa se je v 72. minuti nesebično odločil za podajo Pedru, ki je z lahkoto zaokrožil svoj prvi ligaški hat-trick v majici Barçe. Rayo je imel v prvem polčasu celo višjo posest žoge od Barcelone, toda ""direktnejši"" slog trenerja Gerarda Martina, vrnil se je po pogrebu očeta in na klopi pustil Daniela Alvesa, Andrésa Iniesto in Alexisa Sáncheza, je znova prinesel rezultat. Najslabša obramba lige je sedem minut po hat-tricku Pedra dobila še četrti gol, ko je Xavi prestregel slabo podajo na robu kazenskega prostora in našel vtekajočega Fàbregasa. Atlético slabši le pri razliki v golih Še naprej stoodstotna Barcelona ima zdaj 15 točk, toliko kot Atlético Madrid, ki je na večerni tekmi z dvema goloma v drugem polčasu ugnal Valladolid (2:0). ""Atleti"" so z novo učinkovito predstavo nadaljevali uspešen začetek sezone, ki jim je prinesla povratek v Ligo prvakov, kjer so med tednom s 3:1 odpravili tudi Zenit. Oba gola sta pri Valladolidu nosila podpis vezista Kokeja, ki je v prvem polčasu s prostim strelom stresel tudi okvir gola, nato pa v 56. minuti našel glavo Raúla Garcíe za 1:0. Koke je nato s podajo prek zadnje vrste domačih našel še Diega Costo, ki je po hitrem protinapadu dosegel že peti in tokrat tudi odločilni gol sezone. Ancelotti: ""Sem Italijan, 'kontra' mi je všeč"" ""Ti nogometaši so prvaki. Moramo poiskati avtomatizme, to pa je le še vprašanje časa,"" je Carlo Ancelotti govoril na novinarski konferenci Real Madrida pred nedeljsko tekmo z Getafejem, kjer bo skušal beli balet potrditi dvig forme po visoki zmagi v Istanbulu, potem ko Ancelottijeva ekipa na začetku sezone ni prevladovala tako, kot so mnogi morda pričakovali. ""Ne potrebujemo 30 podaj, da bi našli neko rešitev. Potrebno je biti pripravljen, da do nje pridemo že prej, lahko tudi s tremi podajami. Ne morem iti v nasprotju s kakovostjo svojih igralcev, če pa bomo našli rešitev v treh raje kot v 30 podajah, potem bomo to tudi storili. Sem Italijan in protinapadi so možnost, ki mi je všeč,"" je še povedal strateg iz Reggiola. ""Cristiano, nato vsi drugi"" Dotaknil se je tudi vprašanja izvajalca prostih strelov, kjer Real verjetno še nikoli v zgodovini ni imel takšnega arzenala. Cristiano Ronaldo se zdi logična izbira, a tudi njegov najdražji pribočnik Gareth Bale je na Otoku znal navduševati v standardnih situacijah. ""Menim, da ima Cristiano izjemno kakovost, on je prvi. Bale lahko tudi kdaj strelja namesto njega. Tudi (Ángel) Di María pri prostih strelih s središčnega položaja. Menim, da bo najprej Cristiano, nato vsi drugi,"" je nadaljeval Ancelotti. Poškodovani kapetan Iker Casillas ni na voljo za obračun z mestnim tekmecem, je pa Ancelotti izrazil pričakovanje, da bo kmalu nared. Zelo utrujen naj bi bil po tekmi z Galatasarayem tudi Sergio Ramos, ki je vprašljiv za obračun z modrimi. Španska liga, 5. kolo: Osasuna : Elche 2:1 (1:0)Armenteros (16), Riera (48); Albacar (88/11-m) Real Sociedad : Málaga 0:0 Almería : Levante 2:2 (1:0)Verza (45/11-m), Suso (51); El Zhar (55), Diop (60)RK: Fernández (54/Almería) Rayo Vallecano : Barcelona 0:4 (0:1)Pedro (33, 47, 72), Fàbregas (80)Trashorras (Rayo) je v 36. minuti zapravil enajstmetrovko. Valladolid : Atlético Madrid 0:2 (0:0)García (56), Costa (72) Nedelja ob 12.00:Real Betis - Granada Ob 17.00: Celta Vigo - Villarreal Ob 19.00: Real Madrid - Getafe Ob 21.00: Valencia - Sevilla Ponedeljek ob 22.00: Espanyol - Athletic Bilbao"
http://zurnal24.si/magazin/vip/tako-se-je-od-robina-poslovila-hcerka-234098,magazin,234098,"Tako se je od Robina poslovila hčerka Zelda Williams se je od očeta poslovila tudi po Twitterju. 25-letna Zelda se je od svojega slavnega očeta, ki si je včeraj vzel življenje, poslovila s citatom iz Malega princa, pisatelja Antoina de Saint-Exupéryja:""Ti – samo ti boš imel zvezde, kot jih nima nihče drug. V eni zvezdi bom živel jaz. V eni zvezdi se bom smejal. Ko boš ponoči pogledal v nebo, bo videti, kot bi se vse zvezde smejale … Ti-samo ti boš imel zvezde, ki se smejejo. Ljubim te, pogrešam te. Trudila se bom gledati v nebo.“ PREBERITE ŠE: Umrl Robin WilliamsomHollywood v šokuWilliams zadnje besede namenil hčerki"
https://zurnal24.si/sport/nogomet/vstopnice-hrt-so-se-prodajale-za-18-500-evrov-315695,sport,315695,"Vstopnice HRT so se prodajale za 18.500 evrov Znanih nekaj podrobnosti o škandalu, ki pretresa hrvaško javno televizijo. Priljubljeni hrvaški športni komentator Drago Ćosić je za svetovno prvenstvo prejel 40 vstopnic najdražje VIP kategorije, ki so se nato pojavile na črnem trgu. Mednarodni koordinator hrvaške nacionalne televizije Saša Dedić je brez vednosti nadrejenih zahteval 40 vstopnic in jih nato predal Ćosiću. Šlo je za po štiri vstopnice za finale in polfinale ter za po šest dragocenih listkov za vse dotedanje tekme hrvaške uzbrane vrste. Vstopnice iz te kvote so nato končale na črnem trgu, za njih pa je bilo potrebno odšteti tudi do 18.500 evrov. Na dan finala jih je odkrila Fifa in sporočila EBU (krovno združenje evropskih javnih radiotelevizij - European Broadcasting Union), da se štiri vstopnice VIP kategorije za omenjeno vsoto prodajajo na ruskih spletnih straneh. Fifa je vstopnice sicer takoj blokirala, od EBU pa zahtevala pojasnilo, kako so se vstopnice, ki pripadajo eni izmed njenih članic, znašle na črnem trgu. Preprodaja na SP Šport Velik škandal na hrvaški nacionalni televiziji Po preiskavi, ki so jo opravili na HRT, so zdaj ugotovili, da sta vstopnice naročila Dedić i Ćosić. Od slednjega je dve dobil tudi Grgo Juroš, glavni producent športnega programa HRT-a, ki je prejšnji teden na svojo željo že bil razrešen dolžnosti. Ćosić je izjavil, da vstopnic ni prodajal, temveč jih je razdelil med prijatelje. Delodajalcu je predal tudi seznam ljudi, ki jih je obdaril, HRT pa je spisek nato posredoval Državnemu odvetništvu Republike Hrvaške (DORH). Pri HRT so začeli s postopkom prekinitve delovne pogodbe z Dedićem in Ćosićem. O tem ukrepu mora sicer razpravljati še delavski svet HRT. ""HRT je uvedla postopek ugotavljanja kršitve delovnih dolžnosti proti nekaj zaposlenim v povezavi z vstopnicami na SP. Potem ko so se v prodaji pojavile štiri vstopnice za finale, je Fifa od EBU, član slednje je tudi HRT, zahtevala obrazložitev o pojavu spornih vstopnic. Po prejetju službenih informacij s strani EBU, je HRT sprejel vse potrebne ukrepe ter o tem obvestil vse pristojne državne organe, ki bodo nadaljevali preiskavo,"" so v sporočilu za javnost zapisali pri hrvaški nacionalni televiziji."
https://zurnal24.si/sport/nogomet/brez-kampla-in-verbica-a-z-bijolom-317114,sport,317114,"Brez Kampla in Verbiča, a z Bijolom Mladi vezist moskovskega CSKA bo zaigral za člansko izbrano vrsto. Jaka Bijol se je v zadnjih mesecih ustalil v postavi moskovskega CSKA, pred nekaj dnevi je pred očmi evropske javnosti odigral pomembno vlogo ob prestižni zmagi nad madridskim Realom v okviru Lige prvakov. Jaka Bijol Šport ""Za to se splača garati in odrekati"" Bijol je nastopal za mlado izbrano vrsto, ki se bori za nastop na evropskem prvenstvu, in tako naj bi bilo tudi ob naslednjem reprezentančnem premoru. A poškodba Benjamina Verbiča (zadnja loža) in bolezen Kevina Kampla je spremenila načrte selektorja Tomaža Kavčiča in Bijol se je znašel v članski vrsti. Slovenija se bo v Ligi narodov 13. oktobra pomerila z Norveško, tri dni kasneje pa še s Ciprom. Na prvih dveh tekmah proti Bolgariji in Cipru Slovenija ni osvojila nobene točke. Selekor Tomaž Kavčič je v dogovoru s Primožem Gliho v A reprezentanco vpoklical mladega reprezentanta Jako Bijola. Bijol, o katerem je selektor razmišljal že pred zborom, a ga je prepustil U21, je vpoklican zaradi lažjih težav z zdravjem Kampla (viroza) in Verbiča (zadnja loža). pic.twitter.com/dlR9hxhSJR — NZS | FA Slovenia (@nzs_si) October 5, 2018"
http://zurnal24.si/magazin/film-glasba-tv/petra-se-poslavlja-cole-prihaja-16097,magazin,16097,"Petra se poslavlja, Cole prihaja Še začela se ni, pa se že kuha, bi lahko rekli za Emo 2008. Mlada pevka Petra Pečovnik, ki bi s pesmijo Extrem morala nastopiti na letošnji Emi, je namreč izpadla. RTV Slovenija je pesem na osnovi opozorila avtorice pesmi Jasne Šantavec Mohar Moj extrem zaradi spornega dela besedila, ki je bil že predvajan in objavljen, diskvalificirala. In kako se je pravzaprav vse to začelo? Postavna Pečovnikova je pred dvema letoma nastopala kot spremljevalni vokal pri pesmi Moj extrem gospe Jasne Šantavec Mohar na festivalu Fens 2006. Pri zdaj spornem besedilu pa je punca uporabila kar besedilo refrena Jasne Šantavec Mohar – torej naslov avtorskega dela, ki je bil že uporabljen za avtorsko delo enake vrste in ustvarja dodatno zmedo glede izvora dela. Na Petrino mesto se bo zdaj uvrstila druga skladba s seznama tako imenovanih rezerv, skladba Dober planet, ki jo izvajata Josip Moretti - Cole in predsednik. Tako se bo pevec vrnil na pot, po kateri je že hodil – prav Cole je namreč zaslovel kot avtor in izvajalec skladbe Tih deževen dan, ki je zmagala na Slovenskem izboru za pesem Evrovizije leta 1993 in zastopala Slovenijo na mednarodnem tekmovanju Evrovizijska popevka."
http://zurnal24.si/sport/kosarka/indiana-se-ne-da-miamiju-nov-udarec-za-22-195001,sport,195001,"Indiana se ne da: Miamiju nov udarec za 2:2 Indiana Pacers so zdržali nalet Miami Heat proti koncu četrte tekme finala vzhodne konference Lige NBA in jim je uspelo izenačiti serijo na domačem parketu (99:92). ""MVP"" tekme Roy Hibbert je prispeval 23 točk in 12 skokov, Lance Stephenson pa je dodal 20 točk za Indiano Pacers, ki so se tako na najboljši način odzvali na visok poraz na tretji tekmi in serijo proti Miami Heat izenačili na 2:2. Peta tekma bo na sporedu v Miamiju, kjer lahko branilci naslova spet prevzamejo nadzor. LeBron James je v zadnji četrtini dobil izključujočo osebno napako in ni mogel pomagati svojemu moštvu v končnici, potem ko so Indiano na prvi tekmi v Indianapolisu na nedeljski tekmi ugnali za kar 18 točk. ""Ko Stephenson igra tako, potem smo neustavljivi. Tukaj smo, nikamor ne gremo. Zdaj gremo dol v Miami, spet se bomo borili,"" je po tekmi dejal Hibbert. Indiana se je odzvala po visokem nedeljskem porazu in dosegla prvih enajst točk na torkovem obračunu, vodstvo pa kljub občasnim naletom Heat več kot uspešno zadržala do konca.. James je za Heat dosegel 24 točk, Mario Chalmers pa 20, a je Miamiju v zadnji četrtini ""zmanjkalo vročice"". Z nizom 14:2 so devet točk zaostanka sicer uspeli spreobrniti v vodstvo (86:83), a jim je Indiana vrnila s 7:0, ko pa je bil v zadnji minuti izključen še James, je bilo tekme konec. Liga NBA, konferenčni finale, rezultat: Vzhod Indiana Pacers : Miami Heat 99:92 (26:22, 22:25, 29:23, 22:22) /2:2/Hibbert 23 točk in 12 skokov, Stephenson 20, Hill 19; James 24, Chalmers 20 /X:Y/ – v poševnicah je izid v zmagah, igrajo na štiri"
http://zurnal24.si/slovenija/kbc-potrdil-umik-iz-dokapitalizacije-nlb-160906,slovenija,160906,"KBC potrdil: Umik iz dokapitalizacije NLB KBC je potrdil, da v dokapitalizaciji NLB ne bo dal predvidenih 61 milijonov evrov. Po neuradnih informacijah naj bi bilo posredi  pogojevanje Evropske komisije. Tudi manjkajoči delež od 361 milijonov evrov skupne dokapitalizacije bo tako padel na pleča davkoplačevalcev. Ministrstvo razočarano. KBC je za STA potrdil, da se umika iz dokapitalizacije največje slovenske banke, v kateri ima četrtinski delež. Kot pojasnjujejo odločitev, so se za to odločili po zelo skrbnem in temeljitem premisleku in v posvetovanju z vsemi relevantnimi akterji. Ob tem so pojasnili, da mora biti vsakršna odločitev KBC v skladu s strateškim načrtom, za katerega so se dogovorili z Evropsko komisijo v zameno za zeleno luč Bruslja državni pomoči tej veliki belgijski banki. V tem načrtu je predviden izstop iz nestrateške naložbe KBC v NLB. Neuradno naj bi hibridno posojilo NLB sedaj dala paradržavna sklada dala Kad in Sod, ne bo pa dokapitalizacija končana do roka, ki ga je postavila EBA, torej jutri do polnoči, pišejo Finance. Vse transakcije v zvezi z dokapitalizacijo bi namreč morale biti zaključene danes do polnoči, saj jutri ni plačilnega prometa. Belgijska KBC, druga največja lastnica NLB, bi morala glede na dogovor v največjo slovensko banko vložiti 61 milijonov evrov kapitala in s tem bi lastniški delež povečala s 25 na 33,9 odstotka. Delež države, ki bo NLB pomagala s 320-milijonskim hibridnim posojilom, bo ostal nad 50 odstotki. Ministrstvo: ""Pomanjkanje potrpežljivosti"" ""Naše mnenje je, da bi se bilo o tem možno pogovarjati in doseči nek ustrezen dogovor v prihodnjih mesecih in smo razočarani, da se KBC ni odločila za sodelovanje v prvem koraku dokapitalizacije,"" so v odzivu zapisali na ministrstvu. Menijo, da je odločitev KBC ""preuranjena in kaže na pomanjkanje potrpežljivosti"". Sredstva, ki bi jih morala zagotoviti KBC, bosta v prihodnjem tednu zagotovila Kad in Sod. ""Pri tem bosta uporabila rezerve, ki so bile prav za takšne primere ustvarjene v preteklih letih. Tako v tem koraku ne bo potrebno dodatno zadolževanje niti se ne bo povečal javnofinančni primanjkljaj,"" so zapisali na ministrstvu. V soglasju z regulatorjem bodo vse potrebne postopke in transakcije izpeljali v prihodnjem tednu. Vsi ostali načrti glede izdaje pogojno zamenljivih obveznic in odkupa nekaterih hibridnih instrumentov, s čimer bo država dokapitalizirala NLB, ostajajo nespremenjeni, so pojasnili na finančnem ministrstvu. Iz NLB pa so ločeno sporočili, da je NLB s Kadom in Sodom že podpisala pismo o nameri o dokapitalizaciji v višini 61 milijonov evrov, kar morajo v začetku prihodnjega tedna potrditi še organi upravljanja obeh družb."
https://zurnal24.si/slovenija/ponekod-ze-toca-312567,slovenija,312567,"Ponekod že toča Vremensko pestro popoldne. Ponekod po Sloveniji so se v skladu z vremensko napovedjo okrog pete ure popoldne in tudi že pred tem začele pojavljati plohe in nevihte. ""Zvečer in ponoči bo spremenljivo oblačno s plohami in močnejšimi nevihtami. Predvsem ob morju bo nevihte lahko spremljal tudi močnejši veter zahodnih ali severnih smeri,"" so v napovedi posvarili vremenoslovci na Arsu. Neurje je okoli 17. ure tako že zajelo Koroško; meteorna voda je na Prevaljah zalivala kleti in ceste, poroča Uprava RS za zaščito in reševanje. Nevihte so se pojavljale tudi na širšem Dolenjskem, močnejša v bližnji okolici Novega mesta. Kot poroča portal Neurje.si, nevihte pri naših sosedih spremlja debelejša toča. Ali bo točo prineslo tudi k nam? Gibanje padavin spremljajte na spodnji povezavi. Vreme Slovenija Radarska slika padavin Jutri bo sprva spremenljivo do pretežno oblačno s plohami in posameznimi nevihtami, pozno popoldne pa se bo marsikje pokazalo sonce. Najvišje dnevne temperature bodo od 20 do 25, na Primorskem do 28 stopinj Celzija. V soboto bo delno jasno s spremenljivo oblačnostjo. Lahko nastane še kakšna ploha. V nedeljo kaže na dokaj sončno in toplo vreme. Napoved od 9. do 14. julija ""V ponedeljek bodo naši kraji še v območju visokega zračnega tlaka. Od torka do sobote se bo blizu nas pomikala višinska motnja, a je njena pot še zelo negotova,"" vremensko sliko pojasnjujejo na Arsu. V ponedeljek kaže na sončno vreme. Od torka do sobote se verjetnost za padavine nekoliko poveča, a je razvoj vremena še negotov. Najvišje dnevne temperature bodo večinoma med 25 in 30 stopinj Celzija. dezurni@zurnal24.si"
http://zurnal24.si/slovenija/kaksna-reklama-za-slovenijo-izbral-jih-je-sam-mark-zuckerberg-305042,slovenija,305042,"Kakšna reklama za Slovenijo! Izbral jih je sam Mark Zuckerberg. Izbrani med prve ustvarjalce vsebin Facebook TV. Akrobati Dunking Devils, ki so pred kratkim odprli največji slovenski trampolin park Woop! Ljubljana, so vzporedno z odprtjem parka trdo delali še na drugem projektu, s katerim premikajo meje. Posneli so 10-delno spletno serijo za zagon Facebookove platforme Facebook Watch, ki bo konkurirala spletnim televizijskim ponudnikom, kot so Netflix, YouTube in Amazon Prime. Zuckerberg je namreč financiral produkcijo ožjega izbora oddaj, ki bodo obogatile začetno ponudbo vsebin. Med prve ustvarjalce je izbral tudi Dunking Devilse in F&B Acrobatics in skupaj z spletnim kanalom People Are Awesome so ustvarili serijo Fly Guys. Pretekli petek je luč sveta ugledala 2. epizoda, ki je bila v sodelovanju s Slovenskimi Železnicami. V njej Dunking Devils izvedejo vratolomen kaskaderski podvig čez parno lokomotivo. Izbrani med prve ustvarjalce vsebin Facebook TV Ob zagonu svoje TV platforme je Facebook financiral produkcijo ožjega izbora oddaj, ki bodo obogatile začetno ponudbo vsebin in spodbudile druge k ustvarjanju. Priložnost je dal samo najboljšim ustvarjalcem, kot so: Bear Grylls iz resničnostne oddaje Neverjetno preživetje, Mike Rowe, ki je znan po seriji Dirty Jobs, medijskim hišam National Geographic, Business Insider, Vice, BuzzFeed ter Hollywoodskim zvezdamam Billu Murrayu, Jessici Alba, Elizabeth Olsen in Orlandu Bloomu. V to izbrano družbo je Zuckerberg povabili tudi slovenske akrobate Dunking Devils in F&B Acrobatics, ki so skupaj s kanalom People Are Awesome ustvarili 10-delno serijo Fly Guys. Facebook Watch je kot platforma že na voljo v ZDA, pri nas pa bo na voljo kmalu. Kljub temu si lahko Slovenci že zdaj ogledamo vsebine, ki so objavljene na platformi, vključno s prvima dvema epizoda serije Fly Guys. Serija osvaja gledalce Fly Guys, 10 epizod dolgo akrobatsko-dokumentarno serijo, so Dunking Devils kar 2 meseca in pol snemali na desetih različnih lokacijah. Kar devet epizod je posnetih prav v Sloveniji: v Kopru, Ljubljani, na Bloškem jezeru, v kamnolomu Verd, na Gradu Snežnik, na Veliki Planini, v muzeju Slovenskih Železnic… V vsaki od desetih 12-15 minutnih epizod si fantje zamislijo izvedbo še nikoli prej videnih akrobacij, ob katerih gledalcem zastaja dih. Kamera jih spremlja skozi načrtovanje, poskuse in padce, do uspešne izvedbe kaskaderskega podviga. Čeprav je bil objavljen komaj drugi del, je serija že zdaj presegla 4 milijone ogledov. Vratolomen skok čez parni vlak Po zabijanju na drvečem potniškem vlaku in akrobacijah na tovornem vlaku so Dunking Devils tokrat osvojili še parno lokomotivo. V drugi epizodi serije Fly Guys, ki je bila posneta skupaj s Slovenskimi železnicami, si Gašper Novak, profesionalni akrobat Dunking Devils, zada vratolomen izziv: skočiti namerava čez parni vlak in pristati na drugi strani v kupu sena. Velik del epizode je posnet v Muzeju slovenskih železnic, skritem biseru sredi Ljubljane, ki se od drugih muzejev razlikuje zaradi slikovitih industrijskih prostorov. Drugi del epizode je posnet na progi po “Deželi Celjski” med Celjem in Podčetrtkom, lokomotiva, ki jo preskoči Gašper, pa je muzejska lokomotiva iz leta 1920. Domen Rozman, idejni vodja Dunking Devils, je ob tem povedal: “Po treh letih garanja nam je končno uspelo! Dobiti investitorja, kot je Mark Zukerberg in pripeljati filmsko ekipo iz Hollywooda v našo deželo na sončni strani Alp je res uspeh, o katerem smo sanjali. Druga epizoda nastale serije Fly Guys je zame prav posebna. Nadeljuje namreč opus sodelovanja Dunking Devils in Slovenskih Železnic. Po zabijanju na avto vlaku in vratolomnih skokih na tovornem vlaku, nam je zdaj uspelo osvojiti še muzejski vlak. Kot otrok sem z velikimi očmi opazoval parne lokomotive in jih dojemal kot živa bitja, ki dihajo in puhajo! Želim si, da bo naš video spodbudil starše, da svojim otrokom omogočijo ogled in vožnjo na teh neverjetnih lokomotivah!” dezurni@zurnal24.si"
http://zurnal24.si/sport/zavca-z-modrico-zeli-ameriska-tv-135044,sport,135044,"Zavca z modrico želi ameriška TV Slovenski javnosti se je v Ljubljani predstavil boksar Dejan Zavec, ki je pred desetimi dnevi po skoraj 21 mesecih izgubil naslov svetovnega prvaka v velterski kategoriji po verziji IBF. Med drugim je razkril, da bo v ring vnovič stopil v začetku prihodnjega leta, najverjetneje februarja ali marca. Za sodelovanje zainteresirana ameriška televizija HBO. Natančno nadaljevanje kariere še ni znano. Dejan Zavec je potrdil, da je za sodelovanje zelo zainteresirana televizija HBO. ""Vse skupaj je prelepo, da bi bilo vse res, zato počakajmo, kako se bo razpletlo,"" je o nadaljevanju povedal Zavec in dodal, da ima njegov tabor na mizi še več zanimivih ponudb različnih ameriških promotorjev in da bo v prihodnjih tednih znano več, a kot je dejal, ne verjame, da bo priložnost za vrnitev v ring dobil že letos, bolj verjetno se bo to zgodilo februarja ali marca, njegov cilj pa je jasen – vrnitev na vrh. Zavec se je spomnil tudi nedavnega poraza z Američanom Andrejem Bertom v Biloxiju, ki ga je moral zaradi poškodbe očesa predati po peti rundi, čeprav je pred tem pokazal dober boks. Kljub porazu pa ni izgubil dobre volje in smisla za humor, saj je po izrednem sprejemu pri enem od sponzorjev v Ljubljani v šali dejal, da bi izgubil že prej, če bi vedel, da bo kljub porazu doživel takšno dobrodošlico. ""Največ dela imam s tolažbo prijateljev in znancev, vse ostalo gledam pozitivno. Tudi poškodbe so sestavni del športa. Res sem izgubil šampionski pas, a verjamem, da se vse zgodi z nekakšnim namenom. Iz vsega skupaj sem se veliko naučil in včasih je treba stopiti kakšen korak nazaj, da jih potem lahko narediš več naprej,"" je spomine strnil Zavec in brez pretiravanja pristavil, da je v borbi z Bertom boksal dobro, da na tekmi in pripravi ne bi ničesar spremenil, a nihče ne ve, kako bi se dvoboj v resnici razpletel. Tudi deset dni po borbi, v kateri mu je Berto vzel naslov, Zavec ni iskal razlogov za poškodbo pri tekmecu, čeprav ga je slednji ""usodno"" zadel z glavo. ""Pred tem je prejel aperkat in kroše, zato je nekoliko izgubil ravnotežje. Lahko bi bilo tudi obratno, enako bi se lahko zgodilo tudi njemu z moje strani. Tega ne bi pogreval. Zgodilo se je in tega se ne da spremeniti,"" je dejal Zavec. Bolj pomembno za Zavca je, da se je iz dvoboja veliko naučil. Kot pravi, je Berto odličen tekmec, z odlično tehniko, sam pa je v dvoboju spoznal, da vendarle ni razloga, da bi se bal tekmeca in njegovih udarcev, po katerih naj bi ta slovel. ""Udarci so bili močni, a v petih rundah med njimi ni bilo takega, da bi se tekmeca res ustrašil."" A vse to so le spomini. Zavec obljublja, da se bo po krajšem zasluženem dopustu vnovič začel pripravljati na vrnitev na boksarski prestol."
https://zurnal24.si/slovenija/za-otroka-500-evrov-vrtec-za-drugega-zastonj-319039,slovenija,319039,"Za otroka 500 evrov, vrtec za drugega zastonj Predlog vključuje gospodinjski dodatek, zvišanje pomoči za novorojence ter spremembe pri plačilu vrtca. Poslanci NSi so v parlamentarno obravnavo vložili paket štirih zakonodajnih predlogov, med drugim predlog zakona o gospodinjskem dodatku. S tem želijo izboljšati socialni položaj starejših žensk z nizkimi prihodki, je na današnji novinarski konferenci pojasnil vodja poslanske skupine NSi Jožef Horvat. Dodatek bi znašal 100 evrov. ""Zaradi nakopičenih problemov v državi ne moremo vladi dati 100 dni miru; nenazadnje je večji del aktualne vlade bil v vladi že prejšnja štiri leta,"" je dejal Horvat. S svojimi predlogi želijo izpolniti obljube, ki so jih dali volivcem. Gospodinjski dodatek S predlogom novega zakona o gospodinjskem dodatku želijo predvsem izboljšati socialni položaj starejših žensk z nizkimi prihodki, ki po podatkih statističnega urada sodijo v eno socialno najbolj ogroženih družbenih skupin. ""Ne smemo pozabiti, da ženske kot gospodinje poleg službenih obveznosti opravljajo na tedenski ravni tudi okrog 42 ur gospodinjskih del, ki jih nihče ne plača,"" je izpostavil. Jernej Pikalo Slovenija Jernej Pikalo: Prizadevali si bomo, da uvedemo brezplačni vrtec Gre za predlog novega zakona, ki so ga spisali v NSi, s katerim bi obravnavali in urejali pravice do gospodinjskega dodatka v višini 100 evrov. Do tega bi bile upravičene ženske, starejše od 65 let, ki prejemajo do 500 evrov pokojne. .@jozefhorvat na novinarski konferenci: V NSi smo pripravili paket zakonov, s katerim želimo izboljšati socialni položaj starejših žensk z nizkimi dohodki, ki so ena najbolj socialno ogroženih družin. pic.twitter.com/TV4KU05aGp — NSi (@NovaSlovenija) November 13, 2018 Ob rojstvu otroka denarna pomoč S predlagano novelo zakona o starševskem varstvu in družinskih prejemkih želijo poslanci NSi pomoč ob rojstvu otroka vrniti v nekdanjo obliko, torej denarno pomoč. Sedanja oblika pomoči, ki za novorojence predpisuje pakete, je po Horvatovih besedah ""strahovito omejevanje svobode pravic državljank in državljanov"". Poleg tega bi pomoč ob rojstvu otroka zvišali z 280 evrov na 500 evrov. ""To ni velika obremenitev proračuna, letno bi šlo za približno štiri milijone evrov,"" je preračunal. Profimedia Brezplačen vrtec za drugega in naslednje otroke ""Noveliramo tudi zakon o vrtcih in vzpostavljamo rešitve, ki so veljale pred krizo,"" je navedel vodja poslancev NSi. Zato v NSi predlagajo ponovno uvedbo nižje cene vrtca za prvega otroka ter brezplačen vrtec za drugega in vse naslednje otroke, ki so hkrati vpisani v vrtec. Spremembe Slovenija Napovedujejo brezplačen vrtec za vse Pomoč športnim društvom Poslanci NSi so v parlamentarno obravnavo ponovno vložili tudi predlog novele zakona davku od dohodkov pravnih oseb, s katero bi spodbudili podjetja k pomoči športnim društvom. ""Uvedli bi novo olajšavo za podjetja, ki donirajo športnih društvom. Podjetja bi bila upravičena do znižanja davčne osnove za dvakratnik plačane donacije,"" je pojasnil Horvat. Da bi preprečili zlorabe z ustanavljanjem fiktivnih društev, bi se olajšave lahko uveljavile le za društva, ki bi ustrezala določenim pogojem - med drugim, da delajo v javnem interesu. ""Paket bomo predstavili tudi drugim poslanskim skupinam in o njem zahtevali splošno razpravo na seji DZ,"" je sklenil Horvat. dezurni@zurnal24.si"
https://zurnal24.si/sport/olimpijski-prvak-brez-resne-konkurence-26303,sport,26303,"Olimpijski prvak brez resne konkurence Finalni obračuni kanuistov na prvi tekmi svetovnega pokala v slalomu na divjih vodah so minili brez slovenskih predstavnikov. Najboljši Slovenec Jošt Zakrajšek je bil 15. Jošt Zakrajšek , ki bo v četrtek dopolnil 25 let, je bil na progi natančen, saj mu je uspela vožnja brez kazenskih sekund, vendar pa so ga od najboljše deseterice ločile drobne napake, ki so mu na reki Vltavi vzele nekaj dragocenih stotink. Kljub temu, da je zaostal za najboljšo deseterico, ki je vodila v popoldanski polfinale, je bil s svojim dosežkom zadovoljen: ""Z vožnjo sem zadovoljen, čeprav sem čez celo progo zaradi napak izgubil nekaj mest. Ne ravno za prvo mesto, temveč za uvrstitev v finale. Uvrstitev je dobra, ena boljših letos. Tehnične napake bo treba čim prej odpraviti. Upam, da jih bova skupaj s trenerjem Andrejem Jelencem odpravila že do tekme v Tacnu."" Nekoliko več težav kot Zakrajšek sta imela izkušeni Dejan Stevanovič in novinec Benjamin Savšek . Stevanovič, ki ga je že pred kvalifikacijami napadla bolezen in je zaradi slabega počutja izpustil tudi večerjo dan pred polfinali, se je počutil nekoliko bolje, vendar pa še ni bil povsem zdrav. Podobno kot Zakrajšek je tudi on za razliko od nekaterih preteklih tekem, kjer so Slovenci pridno nabirali kazenske sekunde, s postavitvijo vrat opravil brez večjih težav. Bolezen je očitno naredila svoje, saj je za vodilnim po prvem teku Francozom Tonyjem Estanguejem zaostal dobrih šest sekund in pol. Čeprav je Savšek po polfinalu napovedal vožnjo brez kazenskih sekund, mu zastavljenega cilja ni uspelo realizirati. Uspel je sicer izboljšati uvrstitev iz kvalifikacij, vendar pa je šest dodatnih sekund zadostvovalo za 31. mesto. Britanec David Florence je bil v Pragi tretji. © Nina Jelenc V finalu, kjer se je pomerila najboljša deseterica, je slavil dvakratni olimpijski prvak Francoz Tony Estanguet , ki je bil najboljši že v kvalifikacijah. S formo, ki jo je prikazal, je očitno, da bo Estanguet tudi v Pekingu glavni favorit za zlato, olimpijska tekma pa bo tudi edina, kjer se bo srečal s svojim največjim rivalom v zadnjih letih Slovakom Michalom Martikanom , ki je izpustil prvo tekmo svetovenga pokala, zaradi treninga v Pekingu pa ga ne bo tudi na naslednjih dveh tekmah. Na drugo mesto se je uvrstil nekdanji svetovni prvak Avstralec Robin Bell, tretji pa je bil Britanec David Florence. V ženski konkurnci, kjer ni nastopila nobena Slovenka, je zmagala legendarna Štepanka Hilgertova , ki bo v Pekingu nastopila že na svojih petih olimpijskih igrah, po Atlanti in Sydneyju pa bo lovila še tretje zlato. Druga je bila Nemka Mandy Planert, tretja pa Slovakinja Jana Dukatova. V nedeljo bodo na programu še polfinala in finala kajakašev ter kanuistov dvosedov, nato pa bo večina najboljših odpotovala v Ljubljano, kjer bo na sporedu druga tekma svetovnega pokala."
http://zurnal24.si/oglasevanje/cineplexx-vabi-na-prvi-druzinski-dan-197730,magazin,197730,"Cineplexx vabi na prvi družinski dan! Med 11. in 17. uro se bo 30. junija 2013 dogajalo ogromno, v vseh Cineplexx kinematografih bo mogoče srečati maskote, s katerimi se bodo otroci lahko fotografirali, na vsaki lokaciji bodo otroci imeli tudi priložnost, da jim profesionalni maskerji porišejo obraze in jih za en dan spremenijo v priljubljene like animiranih filmov. Hostese bodo najmlajšim delile sokove Rauch Yippy in vodo Jana, za sladkosnede bodo na dosegu roke Haribo medvedki. Na ta dan bodo na ogled kar trije animirani filmi hkrati! Otroci in njihovi starši, pa tudi vsi ostali ljubitelji odličnih animiranih filmov si boste lahko ogledali film Skrivnostni varuhi gozda 3D, in pa filma Pošast z univerze 3D, ter Krila. Vsi filmi so sinhronizirani v slovenskem jeziku. Vstopnica za vsakega od filmov v 2D bo na ta dan 4 €, za ogled v 3D tehnologiji pa bo vstopnica za posamezni film znašala 5,5 €. Nova platna, slika, ostra kot britev, kristalno čist zvok... Cineplexx je edini 100% digitalizirani kino v Sloveniji, ki pripravlja vedno nova presenečenja! Starši, pripeljite otroke in skupaj doživite nov svet kina in zabave! Obiščite tudi spletno stran cineplexx.si in Facebook stran Cineplexx Slovenija. Vašega obiska na svojem blogu pa bo zelo vesel tudi DOMEN ČUDEN, ki z zabavnim in nekoliko posebnim pogledom na svet predstavlja »Življenje v kinu«. Podjetje za distribucijo filmov Constantin Film Holding GmbH je bilo ustanovljeno leta 1951 v Avstriji. Druga temeljna veja podjetja na področju kinematografskih dejavnosti je bila ustanovljena proti koncu 60. let prejšnjega stoletja. V tem segmentu je delovalo 25 tradiconalnih kinematografov in kinematografskih centrov, vse do začetka 90-ih, ko je podjetje doživelo strukturno spremembo. Leta 1993 je bila ustanovljena hčerinska družba Constantin Film Holdinga z imenom Cineplexx Cine Operations Gmbh (d.o.o.). Podjetje se je razvijalo v obdobju, ko so mnogi tradicionalni kinematografi v Avstriji postopoma izginjali, kinematografski multipleksi pa so osvajali tržišče. Podjetje Constantin Film je kot odgovor na ta trend izginjanja tradicionalnih kinematografov reagiralo tako, da je ustanovilo skupino 20 kinematografov in 157 kinematografskih platen v Avstriji. Poleg tega je obstalo še nekaj tradicionalnih kinematografov, ki so skupaj imeli do 16 dvoran. Leta 2009 se je podjetje Cineplexx International GmbH začelo širiti v Avstriji sosednje države, prvo kinodvorano izven Avstrije pa je odprlo v Bolzanu na severnem Tirolskem. Cineplexx je prevzel tudi kinodvorano v centru Zagreba, s čimer je položil temeljni kamen za širitev na Hrvaškem. V letih 2011 in 2012 so sledila odprtja Cineplexx kinematografov na Hrvaškem, v Srbiji, Črni gori in Makedoniji. Zadnja širitev podjetja je potekala oktobra 2012, ko je prevzelo 5 multipleksov v Sloveniji. Trenutno je tako kar 94 filmskih platen, aktivnih izven Avstrije. S kar 35 multipleksi in 6 tradicionalnimi lokacijami v Avstriji, na Hrvaškem, v Srbiji, Sloveniji, Črni gori, Makedoniji in Italiji, je Cineplexx močno zastopan na tržišču in nudi kar okoli 60 000 sedežnih mest v 267 dvoranah. Leta 2012 je delovna sila podjetja štela kar 1100 zaposlenih, skupni prihodki od prodaje so znašali 115 milijonov evrov, število Cineplexxovih obiskovalcev pa je doseglo 10,5 milijonov."
https://zurnal24.si/sport/zavedamo-se-priloznosti-205783,sport,205783,"""Zavedamo se priložnosti"" Nebojša Joksimović je na srečanju z mediji za najnevarnejšega pri Fincih označil Petterija Koponena. Uspeh ali neuspeh na domačem prvenstvu pa bo odvisen od četrtfinala, je prepričan novi član Uniona Olimpije.  Kje so Finci najbolj nevarni?Igrali bodo sproščeno, nekaj podobnega kot Poljaki na tisti zadnji tekmi v Celju. Nimajo kaj izgubiti. Njihova dobra lastnost je met za tri točke. Tega se veliko poslužujejo. Ni pomembno, ali je to iz postavljenega napada ali protinapada. Ne razmišljajo veliko. Zaključujejo napade v petih, šestih sekundah, kar je popolnoma drugače kot pri Grkih. Favoriti so na tem EP že večkrat izgubili.To se je nazadnje zgodilo Latviji proti Belgiji. Latvijci so imeli vse v svojih rokah, Belgijci so bili odpisani, vendar so zadnji zmagali. Nihče ti ne bo pustil sprehoda do zmage. S takšnim razmišljanjem moramo tudi mi iti v tekmo proti Finski. Četrtfinale je tu, a to še nič ne pomeni. Prav ta dvoboj odloči o tem, ali je prvenstvo uspešno ali ne. Z zmago se boriš za kolajne, s porazom za mesta od pet do osem. Zavedamo se priložnosti, ki se nam ponuja. Priložnost je vrhunska, dvomim, da se bo to še kdaj ponovilo, vsaj na domačih tleh ne, zato jo je treba maksimalno izkoristiti.Je treba biti na koga pri Fincih še posebno pozoren?Imajo Petterija Koponena. On je igralec, ki porabi največ žog, je najboljši strelec. Če pride v serijo, je izjemo nevaren. Treba bo zelo paziti nanj, ne sme priti do lahkih metov. Za vsak met se bo moral potruditi.Odlično ste zaustavili Marca Belinellija in Vassilisa Spanoulisa. Koga je bilo težje pokrivati?Spanoulisa. Vedno je na žogi, blokade, ki jih postavljajo zanj, so ubijalske. Prvemu robustnemu centru se še morda izogneš, pri drugem se vse zaustavi. A naši centri so nudili izjemno pomoč. To je bil ključ za uspešno pokrivanje Belinellija in Spanoulisa.Bodo Grki dovolj motivirani za dvoboj s Hrvati?Če si želijo, da prvenstvo zanje ne bo polomija, bodo morali najti to motivacijo. Njihova kakovost ni sporna. Morali se bodo zbrati in igrati na zmago, nato pa čakati na razplet dvoboja med Španijo in Italijo. Je Ukrajina tista reprezentanca, ki si jo želite v četrtfinalu?Preveč razmišljati o tekmecu v četrtfinalu zaenkrat ni zaželeno. Če gledamo na tradicijo in imaš na voljo Litvo, Francijo ali Ukrajino, potem bi se raje pomeril z Ukrajinci. A njihove predstave na EP so izničile vse napovedi, da so outsiderji. V pripravljalnem obdobju smo jih zlahka premagali, a zdaj so v četrtfinalu. Proti vsaki ekipi bo treba igrati resno. Kdo od morebitnih tekmecev je do zdaj pokazal največ?Menim, da Litva. V skupini so trepetali do konca, proti Bosni in Hercegovini so bili že blizu tega, da odidejo domov, vendar so v drugem delu pokazali še največ. S Srbijo pa bi se rad boril za kakšna višja mesta (pogovor je bil opravljen pred razpletom v skupini E, op. p.).Ste že naveličani novinarjev?Zavedamo se, da je to sestavni del posla. Normalno se moraš profesionalno obnašati, tako v klubih kot v reprezentanci. Pretiranih problemov nimamo. Tistih deset ali 15 minut, ki se namenijo sedmi sili, je najmanjši problem."
http://zurnal24.si/magazin/kralj-aleksander-na-obisku-53153,magazin,53153,"Kralj Aleksander na obisku V Muzeju novejše zgodovine v Celju bo do 6. septembra na ogled razstava o prvem obisku kralja Aleksandera I. Karađorđevića. ""Letos mineva sto let, odkar je kralj Aleksander I. Karađorđević prvič obiskal Slovenijo. V Ljudskem muzeju Rogaška Slatina in Muzeju novejše zgodovine Celje smo se odločili, da jubilej zaznamujemo z razstavo, ki bo osvežila spomin na pomembno zgodovinsko osebnost in obenem ilustrirala odnos med Slovenci na eni strani ter kraljem Aleksandrom I. in Karađorđevićevimi na drugi,"" o razstavi pravi Aleksander S. Jurkovič oziroma ljudski umetnik Nani Poljanec. Prvič inkognito, drugič pompozno Razstava prikazuje dogajanje julija 1909, ko je takratni prestolonaslednik, pozneje pa jugoslovanski regent in kralj Aleksander I. Karađorđević prvič stopil na slovenska tla. V spremstvu svojega adjutanta je namreč prispel v Rogaško Slatino ter v tem mondenem zdravilišču in letovišču bolj ko ne inkognito preživel nekaj dni. Do njegovega naslednjega obiska slovenskih dežel je minilo kar 11 let, je pa ta zato potekal toliko bolj pompozno in slovesno. Prvi mož kraljevine južnih Slovanov je med turnejo po slovenskih krajih junija 1920 obiskal tudi mesto ob Savinji, kjer so ga, podobno kot drugod, pričakali z velikim navdušenjem in vsemi častmi. Slednje so Celjani izkazali tudi ob drugih priložnostih, zlasti pa ob zadnjem slovesu od tragično preminulega kralja oktobra 1934."
http://zurnal24.si/slovenija/komentarji-in-kolumne/od-zobobola-do-glavobola-75426,slovenija,75426,"Od zobobola  do glavobola Ključno vprašanje: kako preprečiti, da bi zdravniki novačili na račun pacientov. Pred desetimi leti sem se odločil za prestop k zasebnemu zobozdravniku koncesionarju. Pred tem sem po nekaj mesecev čakal na preglede in popravila ... Dost' sem imel tega. Še zlasti ko mi je javni zobozdravnik dejal, da enemu od zob ni več pomoči.Novačenje. Rezultat prestopa je bil presunljiv. V pol leta me je novi zobozdravnik poslal na operacijo in rešil zob ter mi pregledal in popravil vse zobe. Od takrat se vidiva le enkrat na leto ali po potrebi prej. Nič več ne čakam po več ur v čakalnici.A ni vse zlato, kar se sveti. Nedavno me je novi zobozdravnik poslal na rentgensko slikanje zoba iz Tržiča v Kranj. Tam najprej nihče ni dvignil telefona, da bi se lahko naročil. Ker se je ob novem letu spreminjal delovni čas, sem večkrat zaman prišel na slikanje. Nazadnje pa sem naletel na velikansko gnečo. Moj zasebni zobozdravnik me je poslal od 15 do 20 let v preteklost. Ko sem v njegovi ordinaciji potožil, so mi povedali naslednje: “Lahko greste tudi v Tržič.” Pošteno me je pogrelo.Nauk je preprost: ni vprašanje, ali javno ali zasebno zobozdravstvo. Vprašanji sta, kdo je boljši in bolje organiziran, predvsem pa, kako preprečiti, da bi (zobo)zdravniki novačili na račun pacientov.Eden od zdravnikov mi pred dnevi na zadnje vprašanje nikakor ni znal zadovoljivo odgovoriti. Na koncu je dejal: “Saj sem jaz direktor, jaz nadziram.” Po nekem čudnem naključju ima prav ta zdravnik, direktor, tudi svojo zasebno ordinacijo. Nadzira samega sebe!"
http://zurnal24.si/sport/moyes-podoben-sem-mourinhu-239871,sport,239871,"Moyes: Podoben sem Mourinhu Enainpetdesetletni Škot David Moyes je pred dnevi postal novi trener Real Sociedada. Moyes, ki je bi aprila odpuščen pri Manchester Unitedu po vsega desetih mesecih, pravi, da je kot trener bolj podoben Joseju Mourinhu kot Pepu Guardioli. ""Sem bolj podoben Mourinhu. Strog sem do nogometašev, rad trdo delam. Želim si uživati v izzivu, kako klub popeljati proti vrhu La Lige. Pred 12 leti sem se pridružil Evertonu, ki je nekako podoben Real Sociedadu, zapustil pa sem ga, ko se je že uvščal blizu vrha. Upam, da bom enak posel opravil tudi tu,"" je ob predstavitvi v San Sebastianu dejal Moyes. Škotski strateg je dejal, da ga je v prihod prepričala strast predsednika Real Sociedada Jokina Aperribayja: ""Bil je izjemno čustven. Povedal mi je, kako poseben je ta klub in kaj mu pomeni. vedno sem imel ambicije, da bi treniral v tujini. Sem dobro spočit. Šest mesecev sem bil izven pogona, komaj čakam na nov začetek."" Moyes je dejal, da je imel tudi nekaj ponudb v Premier League, a se veseli dela v Španiji: ""Niti enega pomisleka nisem imel. Imel sem ponudbe v Angliji, a edina ponudba ob kateri mi je zaigralo srce je prišla od tu. Zdaj imam priložnost, da vodim klub v La Ligi, ki jo imam za najmočnejšo ligo na svetu. Želim pokazati, da so lahko britanski trenerji uspešni tudi v tujini. Upam, da bom olajšal podoben korak še nekaterim."""
https://zurnal24.si/magazin/film-glasba-tv/kaj-se-je-zgodilo-z-domnom-valicem-316608,magazin,316608,"Kaj se je zgodilo z Domnom Valičem?! Ne boste ga prepoznali … Skupina Lusterdam je izdala album, ki so ga poimenovali po svoji prvi skladbi ’Lepo mi godrnjaš'. Poleg albuma v svet pošiljajo tudi nov singel 'Mesec', tankočutno balado o srce parajočem koncu ljubezni, za katero so posneli tudi videospot, ki je poln simbolike. Glavno vlogo v spotu igra Domen Valič, ki je upodobil morilca. »Videospot oziroma skoraj kratki film na simbolični ravni prikazuje konec odnosa – kako ubiješ, kar si imel rad, pokoplješ in se posloviš. Skladba je avtobiografska, rojena je bila iz žalosti in razočaranja. V spotu smo prikazali konec odnosa oziroma smrt odnosa, seveda na drugačen način. Domen je opravil odlično delo in se prelevil iz klasičnega ""prijaznega fanta"" v krutega, mačističnega možakarja,« je povedal Hieronima Vilar, avtor pesmi in spota, Valič pa je dejal: »Ko sem dobil scenarij za spot, sem bil takoj za, ker se mi je ponudil zanimiv igralski izziv. Takega človeka še nisem raziskoval. Ne glede na to, da gre za krajšo formo - videospot, ki ne ponuja govorjenega besedila - sem vedel, da me čaka intrigantna in zame dobra izkušnja. Gre za človeka, ki je čustvena razvalina, agresivnež, ki ni priseben in je neusmiljen do vseh okrog sebe. Pravi surovež, kar pa jaz še nisem bil.«"
http://zurnal24.si/sport/kosarka/olimpija-brez-tezav-82176,sport,82176,"Olimpija brez težav Union Olimpija na prvi tekmi polfinala lige Telemach proti Šentjurju ni dopustila presenečenja in slavila gladko zmago (94:75). Krka je zanesljivo dobila srečanja proti Heliosu (83:65). Čeprav se je tekma igrala v dvorani Tivoli, pa domači košarkarji niso imeli nobene podpore s tribun, saj je bila večina gledalcev privržencev Šentjurja. Preko 200 se jih je zbralo v hramu slovenskega športa in zagotovo je njihova bučna podpora pomagala igralcem Šentjurja do nove dobre predstave in potrditve zaslužene uvrstitve med štiri najboljša slovenska moštva. Košarkarji Uniona Olimpije so v prvi polfinalni tekmi lige Telemach upravičili vlogo favorita in prepričljivo premagali novinca na tej stopnji tekmovanja Šentjur. Ljubljančani tako vodijo z 1:0 v zmagah in si lahko že v soboto zagotovijo 17. uvrstitev v veliki finale državnega prvenstva. Union Olimpija je doslej osvojila 15 naslovov državnega prvaka, v finalu pa ni nastopila le v sezoni 1999/2000, ko sta se za naslov udarila Krka in Pivovarna Laško.Šentjur se je v borbeni luči predstavil zlasti v tretji četrtini, v kateri mu je uspelo skoraj izničiti visoko vodstvo, ki si ga je Union Olimpija priigrala v prvem polčasu. Na krilih zvestih navijačev so se gostje v 25. minuti približali na 49:43, v 28. na 57:52, nato pa še na 59:55. Če Union Olimpija ne bi zadela 16 trojk in imela v svojih vrstah razpoloženih Saša Ožbolta in Vlatka Ilievskega, bi se lahko gostje celo prebili v ospredje. Tako pa sta najizkušenejša zmaja vendarle stvari vzela v svoje roke, hitro Union Olimpijo popeljala do občutnejše prednosti (74:58, 33. minuta) in jo s suvereno igro nato pripeljala tudi do zaslužene zmage. Helios pred težko nalogoGlede na to, da je Krka dobila tudi peto medsebojno srečanje v tej sezoni, se Heliosu v naslednjih dveh tekmah obeta težko delo, če se želi četrtič zapored uvrstiti v veliki finale državnega prvenstva. Krka brez večjih težavKošarkarji Krke so naredili prvega od dveh korakov proti finalu lige Telemach, v katerem so nazadnje igrali v sezoni 2002/03. V domači dvorani Leon Štukelj v Novem mestu so nadigrali domžalski Helios in tako v dvoboju na dve zmagi – druga tekma bo v soboto, morebitna tretja pa v torek prihodnji teden – povedli z 1:0.Novomeščani so bili v vseh pogledih boljša ekipa na parketu, še zlasti prepričljivi pa so bili v tretji četrtini, v kateri so gostje dosegli vsega sedem točk in po kateri se je razlika med moštvoma povzpela na 14 točk (51:37).Po izenačeni prvi četrtini je Krka pričela svoje vodstvo graditi v zaključku prvega dela, ko se je razlika prvič povzpela na nekaj košev (36:30). Nadaljevanje pa je bilo povsem druga zgodba. Alvina Snowa, ki je bil z 11 točkami najnevarnejši strelec Heliosa v prvem polčasu, so branilci Krke uspešno zaustavili, drugih pravih rešitev v napadu pa trener Ivan Sunara tokrat ni imel. V glave igralcev Heliosa so se naselili dvom, nervoza in neodločenost, medtem ko so gostitelji dobili krila in po zaslugi kolektivne igre polnili tekmečev koš. Ko je v začetku zadnje četrtine Simon Petrov zadel trojko za 56:37, je bil zmagovalec dokončno odločen.Liga Telemach, polfinale:Krka : Helios 83:65 (15:14, 21:16, 15:7, 32:28)Ikonić 17, Balažič 11, Petrov 10; Snow 17, Močnik 14Union Olimpija : Šentjur 94:75 (21:13, 26:21, 17:23, 30:18)Ožbolt 25, Ilievski 19, Bavčić 13; Simović 16, Crenshaw 14"
http://zurnal24.si/sport/nogomet/norcevanje-iz-zvezde-izgubijo-lahko-tudi-trening-208240,sport,208240,"Norčevanje iz Zvezde: izgubijo lahko tudi trening Crvena zvezda je v letošnji sezoni postala tarča posmeha v Srbiji. Nekdaj slavni kolektiv iz Beograda mora iz blata povleči slovenski trener Slaviša Stojanović, ki pa bo kmalu že bivši. ""Nogometaši in strokovni štab Crvene zvezde v pozitivnem razpoloženju in s polno optimizma pričakujejo naslednji trening ter trdijo, da bodo dali vse od sebe, da na njem dosežejo pozitiven rezultat,"" pišejo na šaljivem srbskem portalu Njuz.net. UO spet o usodi Stojanovića Slaba forma Crvene zvezde in že tretji poraz sezone, ki jih je od vodilnih Partizana in Čukaričkega oddaljil za že štiri točke, sta klubsko vodstvo prisilila v nekaj kriznih sestankov. Ob pritisku navijačev je stolček slovenskega trenerja Slaviše Stojanovića že dlje ogrožen. Stojanović razmišlja o taktiki na treningu ""Najpomembneje je, da so vsi člani prvega moštva zdravi in dobro telesno pripravljeni, zato lahko razmišljam o različnih taktičnih možnostih na treningu,"" je v izmišljeni izjavi za Njuz dejal Stojanović, ki je po njihovem ""poročanju"" najavil ofenzivno igro od samega začetka treninga. ""Ekipa se je znašla v situaciji, da ne sme izgubiti tega treninga, če želi do naslova, jasno pa sem igralcem povedal, da poraz ne pride v poštev. Pričakujem, da bomo s trudom na treningu pokazali vse razkošje svojega talenta, ki ni bil nikoli vprašljiv."" ""Dobro pripravljeni"" Stojanovića v ponedeljek pozno popoldne čaka sestanek upravnega odbora kluba, ki bo še drugič v nekaj tednih odločal o njegovi prihodnosti na Marakani. Ljubljančan je skupaj z igralci na udaru navijačev, ki svoj gnev stresajo prek družabnih omrežij, jasno pa so svoje nezadovoljstvo izkazali na nedavni tekmi proti Voždovcu, ko so osramočenim igralcem vzeli drese. ""Dobro smo pripravljeni za ta trening. Če nam bo uspelo prenesti vse taktične zamisli našega trenerja, ne dvomim o uspehu,"" je za Njuz optimistično dejal kapetan Nenad Milijaš. Srbski šaljivci dodajajo, da bi morebitni poraz rdeče-belih na treningu lahko prinesel spremembe na samem vrhu najtrofejnejšega srbskega kluba. Kontakt z Jankovićem Resn(ejš)i mediji v Srbiji medtem poročajo, da bo poleg Stojanovića iz kluba odletel tudi športni direktor Zoran Stojadinović. Dnevnik Blic poroča, da so pri rdeče-belih že stopili v kontakt z nekdanjim trenerjem Aleksandrom Jankovićem, ki bo zamenjal Stojanovića, Stojadinović pa da bo ""plačal za selekcijo igralcev, ki so se dobesedno osramotili to jesen"". Med njimi je tudi slovenski reprezentant Nejc Pečnik, eden redkih, ki je poleg vratarja Bobana Bajkovića in Miloša Ninkovića vsaj delno oproščen kritik zaradi nekaj zadetkov in nasploh povsem solidnih predstav v rdeče-belem dresu."
https://zurnal24.si/svet/mama-kolesarja-ki-ga-je-po-nesreci-ustrelil-lovec-o-svojem-sinu-naj-se-cvre-v-peklu-317724,svet,317724,"Mama kolesarja, ki ga je ustrelil lovec, o svojem sinu: Cvri se v peklu Izkazalo se je, da je imel Marc Sutton, ki ga je francoski lovec v nedeljo po nesreči ustrelil v Alpah, dolgo zgodovino spolnih zlorab in nasilja. Mama Britanca se je smrti svojega sina razveselila, tako kot vse njegove žrtve. Sutton je bil na mestu mrtev, ko ga je francoski lovec v gozdu pri smučarskem središču Les Gets, blizu meje s Švico, pomotoma zamenjal za divjad in ustrelil. A namesto da bi družina njegovo smrt obžalovala, se je je razveselila. Britančeva mama, Katarina Toghill, je na Facebooku zapisala, da upa, da se bo sin cvrl v peklu: ""Moje edino razočaranje je, da si umrl takoj. Za vse tiste, ki se zgražate, ko to berete: Ne, nisem zloben komentator. Sem ženska, ki je tega človeka rodila in bil je pošast."" Toghilova je pojasnila, da je njen sin med odraščanjem več let zlorabljal in posiljeval mlado dekle, ki ga je dobro poznal. Žrtev je za britanski časopis The Sun povedala, da ji je z ramen padlo veliko breme in da je vesela, da ne bo nikomur več storil ničesar žalega. Sutton jo je, pravi žrtev, ki je zaradi pravnih razlogov časopis ne imenuje, začel posiljevati, ko je bila stara le osem let: ""Grozil mi je, da me bo ubil, če bom komu povedala, da me bodo vsi sovražili in da mi nihče ne bo verjel. To se je dogajalo zelo dolgo časa, vsakih nekaj tednov. Mislim, da me je napadel več kot stokrat."" Dekle je še povedalo, da jo je Sutton napadel tudi z izvijači in noži, tudi pretepal jo je. Britanca niso za zločine nikoli obsodili, je pa bil kljub temu šest mesecev v zaporu, ker je napadel nekdanje dekle. Oglasilo se je še eno njegovo nekdanje dekle, ki je tudi navdušeno nad njegovo smrtjo. Povedalo je, da je bil v razmerju nasilen, ko sta se razšla pa ji je razbil avto. ""Ves čas so ga imeli za neke vrste angela, nihče ni vedel, kakšen je v resnici. Bil je psihopat,"" je povedala. Sutton je nato zapustil Veliko Britanijo, potoval po svetu in se ustalil v Franciji, kjer je odprl restavracijo. Lovec je Britanca zadel v hrbtenico in pljuča – bil je na mestu mrtev. Francoske oblasti dogodek še preiskujejo, če bodo lovca obsodili, ga čaka zaporna kazen. dezurni@zurnal24.si"
http://zurnal24.si/sport/nogomet/inter-besni-nad-sodniki-nimamo-vec-moci-187111,sport,187111,"Inter besni nad sodniki: ""Nimamo več moči"" Inter je po spletu bolj ali manj neverjetnih okoliščin izgubil nedeljsko večerno tekmo z Atalanto na San Siru (3:4), po kateri so praktično vsi člani črno-modrih na čelu s trenerjem Andreo Stramaccionijem in predsednikom Massimom Morattijem pod vprašaj postavili poštenost sodnikov, ki Interju niso dosodili še niti ene najstrožje kazni v letu 2013. ""Statistično ni mogoče, da na 21 od 21 tekem nismo dobili enajstmetrovke. Nato ti v škodo dosodijo neobstoječe in govorijo o dobri veri. Jaz ne verjamem,"" je po tekmi proti Atalanti besnel Interjev predsednik Massimo Moratti, medtem ko se nista ""šparala"" niti trener Andrea Stramaccioni in kapetan Javier Zanetti. Ekipa slovenskega reprezentančnega vratarja Samirja Handanovića je doma že vodila z zanesljivih 3:1, potem pa so gostje dobili darilo glavnega sodnika, ki jim je dosodil enajstmetrovko, s katero je presenetil obe ekipi. Za piko na i je po koncu tekme sledilo še prerivanje, v katerega je bil najbolj vpleten Interjev Ezequiel Schelotto. Kot že rečeno je na San Siru Inter povedel z golom veterana Tommasa Rocchija, po izenačenju Giacoma Bonaventure pa je Ricardo Álvarez z dvema goloma črno-modre popeljal do navidez varne prednosti. Nato je na sceno stopil sodnik Andrea Gervasconi, ki je v 65. minuti dosodil neverjetno enajstmetrovko, s katero je Germán Denis premagal Handanovića, do konca tekme pa zabil tudi hat-trick. Videl je nekaj, česar ni bilo ""Sodnik je močno vplival na rezultat. Rekel je, da je enajstmetrovko dosodil zaradi igranja z roko (Walterja) Samuela,"" se je po tekmi čudil Stramaccioni. ""Najprej sem mislil, da je šlo za napake, ampak izkazalo se je, da je šlo za nekaj, kar je videl le sodnik. V drugem delu sezone nam še niso dosodili enajstmetrovke v našo korist. Mislim, da je Gervasoni, ki je deloval neodvisno in povsem samosvoje, vplival na rezultat s tem, ko je videl nekaj, česar ni bilo. Nekaj, kar se nikoli ni zgodilo. Pet minut smo skušali razvozlati, kaj se je zgodilo. V enem trenutku smo na klopi mislili, da je šlo za prekršek (Andree) Ranocchie, nato pa je sodnik rekel, da je šlo za roko Samuela."" Besede trenerja je potrdil tudi kapetan Zanetti, ki je pristavil, da je s tem bitka za tretje mesto in Ligo prvakov za Inter praktično splavala po vodi. ""Doživel sem že veliko negativnih reči kot je ta nocojšnja, ampak v zadnjem času se to vedno dogaja nam,"" je povedal Zanetti. ""Govorim o neobstoječi enajstmetrovki, ki jo je dobila Atalanta. To je res sramotno. Rekel nam je, da je videl roko Samuela, mi pa smo mu povedali, da bo na posnetku videl, da je nikoli ni bilo. Da je bila enajstmetrovka nad Ranocchio? Posnetki govorijo sami zase, ne bom rekel nič več, ker nočem tvegati kazni še zaradi teh reči."" Tudi Stramaccioni je bil neomajen: ""Tega ne moreš storiti. Preprosto ne moreš. Že zdaj imamo svoje težave, ampak ... Ne moreš podariti takšne enajstmetrovke. Jaz sem mlad, mogoče me bodo po koncu leta vrgli. Ampak neverjetno je, da vidiš takšno enajstmetrovko. Nimamo moči, da bi bili močnejši od teh epizod. Tretje mesto? Ravnokar smo izgubili grdo tekmo. Zdaj ne mislimo kalkulirati."""
https://zurnal24.si/sport/nogomet/italijani-z-milijonom-po-16-letnega-korosca-301154,sport,301154,"Italijani z milijonom po 16-letnega Korošca? Pri klubu iz Serie A so vrgli oko na mladega slovenskega napadalca. Zimski prestopni rok je vse bližje, na obzorju se kažejo obrisi zanimivih poslov, tudi na slovenski sceni. Slednjo bi utegnil kmalu zapustiti nadarjeni napadalec Nino Kukovec. Gre za 16-letnika, ki je svojo nogometno pot začel v domačem Dravogradu, lani pa je z Mariborom podpisal triletno profesionalno pogodbo. Je kapetan vijoličaste kadetske selekcije, nastopal je tudi v mladinski ligi prvakov, je reden član kadetske izbrane vrste Slovenije. ""Mic drop"" Šport Odgovor Olimpije na provokativni mariborski plakat Za Korošca so se ogreli številni klubi z vse Evrope, posebej vroče pa si ga želi Fiorentina, poroča EkipaSN. Toskanci naj bi bili za mladeniča pripravljeni odšteti okrogel milijon evrov, saj so v močnem in učinkovitem Kukovcu prepoznali ustrezen kader. Fiorentina ima v zadnjih letih močan slovenski pečat. Tam sta še pred kratkim igrala Jasmin Kurtić in Josip Iličić, Jan Mlakar pa je še vedno član kolektiva iz Firenc, letos je sicer posojen v Venezio. V mladinskih selekcijah kluba, ki si deli barve z Mariborom, sta še dva Slovenca, oba bivša člana Olimpije: Vitja Valenčič in Renato Simić. Huda poškodba Šport Še en udarec za vijoličaste"
http://zurnal24.si/sport/nogomet/koren-nima-druzinskih-tezav-139864,sport,139864,"Koren nima družinskih težav Robert Koren nima družinskih težav, ampak je postavil povečano družino pred reprezentanco, pojasnjuje spletna stran (nekdanjega) kapetana slovenske nogometne reprezentance. ""V medijih je bilo danes (včeraj, op. a.) objavljeno, da Robert Koren ne bo nastopil za reprezentanco zaradi družinskih težav. Ta izjava vsekakor ne drži, saj Koren zagotovo nima nikakršnih družinskih težav. Razlog, zakaj se Koren ni odzval na selektorjevo povabilo, je, da družino postavlja na prvo mesto. Do nedavnega je bila reprezentanca vedno prioriteta, s številčnejšo družino pa so se prioritete postavile v prid družinskemu življenju. Kljub nenastopanju za reprezentanco pa Koren v Angliji nadaljuje z izvrstno igro za Hull City. V letošnjem jesenskem delu je zabil tri gole, trikrat je bil izbran za igralca tekme, s strani zahtevnih angleških navijačev pa je bil izbran za naj igralca meseca septembra,"" so zapisali na nogometaševi uradni strani. Bržkone ni težko postaviti teze, da se reprezentančni nastopi Roberta Korena bližajo koncu. Novi slovenski selektor Slaviša Stojanović je sicer napovedal, da se bo tako s Korenom kot tudi z Milivojem Novakovićem in Aleksandrom Radosavljevićem dobil osebno in se z njimi pomenil o reprezentančni prihodnosti. Slovenijo sicer 15. novembra čaka prijateljska tekma z ZDA, na kateri pa ne bo nastopil nihče od omenjenega trojčka."
http://zurnal24.si/slovenija/v-mestu-so-povedali-66139,slovenija,66139,"V mestu so povedali Leto 2009 so zaznamovale tudi izjave, ki smo jih sproti objavljali na štajerskih straneh Žurnala24. Največ hudomušnih in včasih nesmiselnih besed so izrekli mestni svetniki z županom na čelu. Županove izjaveFranc Kangler, župan Mestne občine Maribor, na zboru krajanov Malečnika o svojem nespanjuŽupan ne spi vso noč. Zbudim se ob dveh zjutraj in do šestih razmišljam tudi o vaših problemih.Župan v intervjuju za Žurnal o novi gripiNe bom se cepil proti novi gripi. Pojem namreč veliko česna in čebule. Doktor, ki je sicer ginekolog, mi je nedavno še posebej svetoval, da čebula in česen povečata odpornost. Jaz sicer obojega pojem veliko, samo preveč pa tudi ne, ker potem smrdim.PolitikiAndrej Verlič, podžupan Mestne občine Maribor, o svojem spornem praznovanju abrahama na Mariborskem otokuNič posebnega nismo delali – jedli smo pohano kuro, mladega pujčeka, čebulo, paradižnik, papriko, kislo juho in torto.Igor Lukšič, minister za šolstvo in šport, ob odprtju prenovljene II. gimnazije MariborKo se govori, da je Ljubljana, center, vlada, karkoli že je tam čez Trojane, mačehovska do Maribora, naj bo ta gimnazija dokaz, da ni tako. Vesel sem, da je med nami tudi župan Kangler, da se bo lahko o tem prepričal na lastne oči.Stojan Auer, mestni svetnik LPR, o ponovni kandidaturi Kanglerja za županaJaz upam, da Franc Kangler ne bo več kandidiral za župana, ker je že tako naredil dovolj škode.DrugiVili Rezman, župan Ruš, je po požaru v nekdanji TDR tako svetoval občanom.Dobro je, da bližnji stanovalci solato temeljito operejo.6 Pack Čukur, raper, o recesijskih časih v intervjuju za Žurnal24Jaz verjamem, da bo v teh časih med ljudmi še vedno nekaj denarja za zabavo, špricer in kak koncert.Melqart Mohamad Berro, zdravnik, o razlogih za vračilo zdravstvene koncesije v MalečnikuS takšnimi pogoji dela se ne moreš preživljati. Krčijo nam sredstva. Že dve leti, odkar sem v Malečniku, delam praktično z ničlo. Niti Jezus Kristus ni delal zastonj."
http://zurnal24.si/magazin/vip/avtor-slovite-dzuli-gre-med-kmete-4739,magazin,4739,"Avtor slovite Džuli gre med kmete? Po naših informacijah naj bi se na Kmetijo slavnih vselila dva nova tekmovalca, med katerima naj bi bil tudi hrvaški glasbenik Daniel Popović, znan po evrovizijski pesmi Džuli. Informacije o dveh novih tekmovalcih nam na Pro Plusu niso ne potrdili ne zanikali, kljub temu pa je povsem verjetno, da bodo slavni ""kmetje"" dobili dva nova sostanovalca. Kmetijo slavnih sta namreč zapustila že dva kandidata; Suzana Jakšič in pevec Fredi Miler, ki pa je Kmetijo zapustil po lastni izbiri. Poleg ugibanja o dodatnih tekmovalcih pa se še vedno poraja vprašanje, kdo bo nadomestil gospodarja Marijana Podobnika, ki je tragično preminil pred nekaj tedni. Tudi o tem na Pro Plusu ostajajo skrivnostni."
https://zurnal24.si/magazin/tom-clancys-hawx-2-99020,magazin,99020,"Tom Clancys Hawx 2 Igro (spet) preklinjajo vsi pravoverni letalci, vzljubili pa jo bodo tisti, ki hočejo leteti in nič več.  Hawx 2 je seveda boljše nadaljevanje prve franšize, pri čemer se razvijalci sploh niso trudili izboljšati realističnih učinkov. In prav je tako. Hawx 2 je predvsem grafično odlična letalska streljačina, ki želi biti tudi simulacija. A le tam, ko gre za usposabljanje pilota, da zna, denimo, slediti skupini, ko mu špil pomaga obvladati osnovne manevre, kot sta pristajanje ali polnjenje goriva v zraku. Pozor za vse tiste, ki bodo sploh prvič leteli s Hawx 2: ni vse tako preprosto, kot se zdi, saj je treba upoštevati vzletno ali pristajalno hitrost, vrij se seveda zgodi pri prenizki hitrosti, tudi natančnost zadetka se zmanjšuje s hitrostjo letenja, tako da ... Osnovni parametri, ki veljajo v zraku, seveda še kako delujejo tudi v Hawx 2, a je vse podrejeno igralnemu look&feelu. Kar je O.K. Havx 2 noče biti letalska simulacija z veliko začetnico, ampak zgolj letenje. Vojaško, seveda."
https://zurnal24.si/sport/prvi-cilj-jesenic-drzavni-naslov-92019,sport,92019,"Prvi cilj Jesenic državni naslov ""Prvi cilj je osvojiti državni naslov, v ligi Ebel pa je osnovni cilj uvrstitev v končnico,"" je v sredo na novinarski konferenci pred začetkom nove sezone cilje Acroni Jesenic razkril športni direktor Zvone Šuvak. Manjkala le Robar in CavosieNa novinarski konferenci so bili prisotni vsi igralci, ki bodo zastopali Jesenice v novi sezoni. Manjkala sta le Mitja Robar, s klubom naj bi usklajeval še zadnje podrobnosti in se bo v kratkem pridružil ekipi, in eden od tujcev Marc Cavosie, ki je na treningu pred novinarsko konferenco staknil udarec v ustnico in je odšel na preventivni pregled k zdravniku. Jeseničani so lansko sezono zaključili z novim naslovom državnih prvakov in veliko afero, v katero je bilo vpletenih šest hokejistov, ki so se s pestmi spravili na takratnega trenerja Mika Posmo. Škandal zdaj preiskujejo organi pregona, medtem ko so ga železarji pustili v preteklosti in so v sredo predstavili cilje pred prihajajočo sezono. Prvi cilj oklepnikov iz Jesenic je ubraniti naslov državnih prvakov, v ligi Ebel pa si želijo uvrstiti v končnico. V novo obdobje bodo Gorenjci krenili s številnimi mladimi močmi, novim trenerjem in osmerico tujcev, ki prihajajo iz ZDA, Kanade, Nizozemske in Finske. Iz dežele tisočerih jezer prihaja tudi novi prvi mož strokovnega vodstva Heikki Mälkiä. Prva preizkušnja za novo ekipo Jesenic bo tradicionalno poletna hokejska liga Rudi Hiti na Bledu, ki se začne v četrtek. Železarje pa že v petek čaka prvi večni derbi proti Tilii Olimpiji.Prvo besedo na druženju s predstavniki sedme sile je sicer dobil jeseniški župan Tomaž Tom Mencinger, ki je kot član upravnega odbora kluba nadomestil odsotnega predsednika Slavka Kanalca. Mencinger je izpostavil predvsem dokončanje prve faze obnovitve Podmežakle. Več o stanju v ekipi pa je spregovoril športni direktor Zvone Šuvak. ""Sezono smo začeli že zelo zgodaj, igralci so kondicijo pod vodstvom Darka Prusnika in Dejana Varla začeli nabirati že kmalu po koncu lanske sezone,“ je dejal legenda jeseniškega hokeja in nato nekaj besed spregovoril o novem strategu: ""Heikki je poznan kot zelo strog, toda mislim, da se ga je ekipa že privadila. Po mojem prepričanju pa bo znal ustvariti tisto, kar bo ekipa potrebovala za nastop v končnici lige Ebel in za osvojitev naslova državnega prvaka.“ Deset pripravljalnih tekemJeseničani bodo ob treh tekmah na poletni ligi Rudi Hiti odigrali še sedem pripravljalnih srečanj. Z Brunicom bodo igrali doma (29. 8.), odšli bodo na dvodnevno turnejo po Švici (v deželi odličnega sira in še boljše čokolade bodo moči merili tudi z ruskim Metalurg Novokuznjeck, ki nastopa v ligi KHL), septembra se bodo z Brunicom pomerili v gosteh, nato pa bodo za zaključek igrali še na turnirju v Zagrebu. V prvem kolu lige Ebel jih 10. septembra čaka gostovanje pri Sapi Fehervar na Madžarskem. Šuvak je še dodal, da bodo v primeru, da bodo potrebovali še kakšno novo moč, morda angažirali še kakšnega novega igralca, a načeloma naj bi s to ekipo krenili v novo sezono. ""Moje mnenje je tako, da če bo dvorana polna, bo ekipa igrala dobro in ne obratno,“ pa je za konec z zanimivim razmišljanjem v zvezi z obnovitvijo Podmežakle postregel Šuvak. Novi trener Mälkiä je z ekipo od 5. avgusta. ""Želimo zgraditi močno in delovno moštvo, ki bo skušalo doseči zastavljene cilje. Na ledu smo dober teden, zato kakšne bolj konkretne ocene še ni mogoče dati, v naslednjih treh dneh, ko bodo za nami že tudi tri pripravljalne tekme, bo ocena zagotovo že nekoliko drugačna. Naš cilj je ves čas igrati zelo aktivno, z veliko drsanja, poudarek bo na igri brez ploščka. Igrati želimo atraktivno in obenem paziti seveda na obrambo. V moštvu imamo dobre drsalce, ki lahko igrajo na visoki ravni, čeprav so v teh dneh noge še nekoliko težke zavoljo napornih treningov, kar pa je povsem pričakovano. Želimo zadovoljiti okus naših navijačev in upam, da jih ne bomo razočarali,"" je svoje videnje podal Finec, medtem ko je kapetan Tomi Hafner dodal: ""V tem trenutku oziroma po tednu dni je težko reči, kje smo, zato nam bodo tri tekme v treh dneh prišle zelo prav, da bomo videli, kako smo pripravljeni. Fizična pripravljenost je na visoki ravni, tako kot se je delalo letos, se ni še nikoli, zato sem prepričan, da letos lahko naredimo korak navzgor."""
https://zurnal24.si/sport/sestri-williams-o-porazu-s-slovenkama-270433,sport,270433,"Sestri Williams o porazu s Slovenkama Sestrska naveza Serena Williams/Venus Williams je morala v prvem krogu teniškega turnirja v Rimu priznati premoč Katarini Srebotnik in Andreji Klepač. Slovenski specialistki za igro dvojic sta s pridom izkoristili neuigranost trikratnih olimpijskih prvakinj, ki sta se na turnirju serije Premier 5 poslovili v prvem krogu s končnim izidom 6:1, 7:5 v korist Andreje Klepač in Katarine Srebotnik. Slovenki boljši od sester Williams Sestri Williams sta v večnem mestu začeli priprave na nastop na olimpijskih igrah v Riu de Janeiru, kjer bosta napadali četrto zlato kolajno v konkurenci dvojic. Najuspešnejši sestrski tandem vseh časov se je s kolajno najžlahtnejše kovine okitil v Sydneyju (2000), Pekingu (2008) in Londonu (2012).Serena in Venus, ki sta skupaj zaigrali prvič po OP ZDA leta 2014, v prvem krogu nista imeli nobenih možnosti proti razpoloženima Slovenkama. ''Nisva igrali najine najboljše igre. To je netipično. Ponavadi ena od naju igra dobro. To nama je v veliko pomoč. Če obe igrava dobro, običajno tudi zmagava,'' je povedala starejša Venus, ki je v jutranjem delu tekmovalnega dne zabeležila zmago v konkurenci posameznic.Sestri Williams sta trikratni olimpijski prvakinji, v Riu pa se nadejata novega uspešnega nastopa. ''Seveda bi zelo radi zaigrali na olimpijskih igrah. Rada igram z Venus. Ona je najboljša partnerica. Upam, da deli moje občutke. Dobra ekipa sva,'' je dodala mlajša Serena, sicer številka ena svetovnega tenisa.Prva igralka sveta je imela v letošnji sezoni nekaj težav s poškodbami in zdravjem nasploh, zato je v Rimu sploh prvič letos zaigrala na peščeni podlagi. ''V preteklih tednih se nisem počutila najbolje. Tudi v zadnjih dneh ne. Zdaj sem bolje. Bomo videli, kako bo, ko bom spet stopila na igrišče,'' je sklenila Američanka."
https://zurnal24.si/magazin/film-glasba-tv/rock-znova-izziva-44574,magazin,44574,"Rock znova izziva Študentska organizacija je znova organizirala glasbeni natečaj RokIzziv za neuveljavljene glasbene skupine. Včeraj so se v Orto baru predstavile prve štiri skupine. Natečaj RockIzziv je namenjen neuveljavljenim rock skupinam, ki še nimajo izdanega prvenca. Namen natečaja pa je tudi,da se predstavijo širši javnosti. Vodja projekta Aleš Koželjnik je dejal, da gre za največji dogodek v okviru festivala študentske kulture, ki ga organizira ŠOU. Letos poteka že tretje leto. Člani komisije Marko Duplišak , Aleš Uranjek , Fanci Zabukovec in Primož Vozelj so med 59 prijavljenimi izbrali 8 četrtfinalnih skupin. Franci Zabukovec je dejal, da so izbirali predvsem glede na glasbeno znanje, torej so imeli več možnosti dobri instrumentalisti. Zmagovalci gredo na Rock Otočec Na prvem predizboru so se predstavile skupine Alibi , MIT , The Maff in Dead bits . Naslednje štiri skupine FLUFLU , Hotty Mkknotty , Woody & The Seamonkiz in Red Orange se bodo predstavile 11. marca, dva dni kasneje pa bo znano ime zmagovalne skupine. Ti bodo 31. marca nastopili na Gospodarskem razstavišču, kjer bodo nastopili tudi številni drugi, že uveljavljeni glasbeni izvajalci. Hkrati ima zmagovalna skupina zagotovljen nastop na Rock Otočcu 2009."
https://zurnal24.si/sport/stuhec-v-bistvu-je-super-282757,sport,282757,"Štuhec: V bistvu je super Šestindvajsetletna Mariborčanka Ilka Štuhec je zmagala še tretjič, zmagama v smuku, ki jih je osvojila onstran velike luže v kanadskem Lake Louisu, je dodala še prvo veliko zmago tostran Atlantika. Danes je na najvišjo stopničko stopila v Val d'Iseru. Štajerka, ki je imela v karieri številne težave s poškodbami, je letos eksplodirala ter s takšno lahkoto nanizala tri zmage, gre za njene krstne v svetovnem pokalu, da se zdi prav vse mogoče. Tako dobra še ni bila. V posebnem seštevku smuka vodi s polnim izkupičkom 200 točk in ima prvič oblečeno rdečo majico vodilne, v superveleslalomskem seštevku je peta, na vrhu je tudi v alpski kombinaciji, potem ko je v petek prvič zmagala tudi v tej disciplini. V skupnem seštevku svetovnega pokala je po desetih tekmah četrta, čeprav je nastopila le na štirih tekmah, na specialnih veleslalomih in slalomih v tej sezoni še ni tekmovala. Štuhčeva je na štirih tekmah zbrala 345 točk, za tretjeuvrščeno v skupni razvrstitvi, aktualno lastnico velikega kristalnega globusa Švicarko Laro Gut, zaostaja 48 točk, za drugouvrščeno Italijansko Sofio Goggia 62 točk, za vodilno Američanko Mikaelo Shiffrin pa 153 točk. Po svojem prvencu na tekmah alpske kombinacije je bila seveda zelo vesela: ""V bistvu je super. Vem, da smuk zjutraj ni bil idealen, naredila sem nekaj napak, tudi slalom bi verjetno lahko odpeljala še boljše. Ampak en mali del mene je hotel priti v cilj, glede na to, kaj se je dogajalo tukaj lani. Vesela sem, da mi je uspelo odpeljati skoraj tako kot na treningih slaloma v zadnjih dneh. Mislim, da vsi dobri letošnji rezultati dajejo nek velik zagon za vse za naprej. Upam, da bom to obdržala čim dlje in se imela zraven še naprej fajn."" O količini slalomskega treninga v obdobju priprav pa je povedala: ""Trenirali smo ga kolikor je dopuščal čas, vse naenkrat je skoraj nemogoče trenirati. Enostavno zmanjka dni, da bi bil povsem idealno pripravljen. Po Lake Louisu smo v Italiji trenirali slalom in veleslalom, tako da sem tam malo obudila občutke in jih prenesla na danes. Jutri moram popraviti napake, ki sem jih delala danes, pojutrišnjem pa moram napadati na polno, se nič 'šparati' in potem bo, kakor bo."" Trener Štuhčeve Grega Koštomaj po tekmi ni bil presenečen: ""Občutke je imela dobre že cel čas, odkar je tu. Tu se počuti zelo v redu, domače. Preden smo prišli sem, smo dva dni trenirali tudi slalom, že na treningu je prikazala zelo spodbudno vožnjo. Vedeli smo, da se zna dobro odpeljati tudi slalom, nismo pa to obešali na nek velik zvon, saj je treba to potem pokazati na tekmi."" Nato je spregovoril še o slalomskih treningih: ""Smo trenirali tudi slalom. Ne odstopamo od svojega plana, širokega spektra znanja. Treba je znati vse discipline. Nikoli se nismo odrekli bilo kateri disciplini. Sigurno ne toliko, kot pri specialistkah, a je slalom čisto normalna disciplina na našem urniku. Zdaj je treba umiriti glave, tako kot zadnjič po prvi zmagi. Poskušali jo bomo obdržati v normalnih obratih, čeprav vidim, da vse to dela zelo profesionalno."" Odgovorni trener za tehnične in hitre discipline za svetovni pokal Denis Šteharnik pa je po preizkušnji v Franciji rekel: ""To je fantastičen dan za slovensko smučanje, nimam kaj dodati. Takoj bi rad čestital Ilki Štuhec za dve odlični predstavi. Lani je bila zelo blizu, letos pa ji je uspela še nadgradnja v slalomu in to ji je uspelo do konca. Zmagala je, to je fantastičen uspeh. Tudi 12. mesto Maruše Ferk je odličen uspeh, pa še Ana Bucik je prvič dobila točke v kombinaciji. V našem taboru smo zadovoljni, sigurno se da narediti še kaj več. Ilka je bila fantastična, Maruša odlična. Ilka je naredila napredek v hitrih disciplinah in še dodatno v slalomu, tako da jih lahko samo čestitam."" V Val d'Iseru bo v soboto na sporedu še smuk, v nedeljo pa se bo konec tedna v Savojskih Alpah sklenil s superveleslalomom."
http://zurnal24.si/sport/nogomet/cilj-matavza-je-italija-ali-spanija-78661,sport,78661,"Cilj Matavža je Italija ali Španija Tim Matavž je resen kandidat za potnika na svetovno prvenstvo, saj mu gre na Nizozemskem v dresu Groningena izvrstno od nog. S ponudbami iz večjih klubov se ne obremenjuje. Tim Matavž v zadnjem času na Nizozemskem redno trese mreže. Nazadnje je za svoj Groningen zadel proti velikanu, PSV iz Eindhovna. V prvenstvu se je njegovih golov do zdaj nabralo že 12, dva zadetka pa je zabil tudi v pokalnem tekmovanju. Da selektor Matjaž Kek budno spremlja njegove igre, je logična posledica. Ob podobnem nadaljevanju sezone bodo prišle tudi ponudbe iz močnejših lig. Mladi reprezentant je kariero pri šestih letih začel v Biljah. Leta 2004 je sledila selitev k Hitu Gorici. V sezoni 2006/07 je za vrtnice zabil 11 golov in že pri 18 letih podpisal za Groningen. Ta ga je posodil v Emmen, v zadnjem času pa je eden najpomembnejših členov trenerja Rona Jansa. Številni strokovnjaki mu napovedujejo veliko kariero. Izboriti si Evropo ""Nihče iz kluba mi ni rekel, da imam kakšne ponudbe. Mogoče so … Povsem sem osredotočen na Groningen, kjer želim uspešno končati sezono in se uvrstiti v evropsko tekmovanje,"" z Nizozemske sporoča 21-letni Primorec, ki je pred kratkim podaljšal pogodbo z Groningenom še za dve leti. To pa ne pomeni, da nima visokih nogometnih ambicij. ""Najbolj sta mi po godu španska in italijanska liga in nekoč si želim zaigrati tam,"" še dodaja Tim, ki mu ni žal, da je že v rosnih najstniških letih odšel v ligo, kjer se igra veliko hitreje kot v Sloveniji.Kek skrbi za motivacijo Uradnega nastopa za slovensko A-reprezentanco Matavž nima, čeprav je že sodeloval na reprezentančnih akcijah. Je Matjaž Kek v zadnjem času zavrtel njegovo številko? ""Da, pred kratkim sva se slišala. Dejal je, da spremlja moje igre. To je velika motivacija za moj nadaljnji napredek. Če bo selektor menil, da lahko pomagam reprezentanci … Vpoklic ni odvisen od mene. Moja naloga je le to, da dobro odigram v Groningenu,"" si z reprezentančnim pozivom ne beli glave bratranec Etiena Velikonje, še enega napadalnega upa."
http://zurnal24.si/svet/poziganje-posiljevanje-ropanje-36059,svet,36059,"Požiganje, posiljevanje, ropanje Po poročanju OZN naj bi kongovski vojaki masovno požigali vasi, posiljevali ženske in deklice ter ropali domove. Vse to naj bi bilo posledica bledenja premirja med vladnimi silami in uporniki. Požiganje vasi se je odvijalo pred večurnimi nočnimi spopadi severno od prestolnice Gome, ki je zadnje čase prizorišče najbolj krutih bojev, odkar je vodja upornikov, general Laurent Nkunda, 29. oktobra razglasil obojestransko premirje. Od takrat sta si obe strani večkrat očitali kršenja premirja, v katerem naj bi po poročanju misije ZN umrlo več 100 ljudi, med njimi tudi več civilistov. Po poročanju tiskovnega predstavnika ZN v Kongu Jeana-Paula Dietricha naj bi kongovske sile začele požigati vasi v pokrajini Kanyabayonga, severno od Gome. ""Streljali so v zrak, v hiše,"" je dejal Dietrich. Po poročanju lokalnih oblasti naj bi vojaki v vasi vsepovprek posiljevali ženske in deklice. Dietrich še dodaja, da se požiganje vasi nadaljuje. Zaradi konflikta je bilo razseljenih že več kot 250.000 ljudi. © AFP Zaščita prebežnikov Spopadi med uporniki in vladnimi silami so v vzhodnem Kongu vnovič izbruhnili konec avgusta. Sovražnost so spodbudile dolgotrajne napetosti zaradi pokola leta 1994, ko je večinska etnična skupina Hutujev v sosednji Ruandi načrtno pobila okoli milijon manjšinjskih Tutsijev. General Nkunda navaja, da se njegove sile borijo za zaščito Tutsijev, ki so v času pokola prebegnili v Kongo. Spopadi so še poslabšali krizno humanitarno situacijo v državi. Zaradi konflikta je bilo razseljenih že več kot 250.000 ljudi, kar je le dodatek 800.000 ljudem, ki so bili razseljeni zaradi prejšnjega konflikta. V Kongu je trenutno 17.000 vojakov OZN. Generalni sekretar OZN Ban Ki Mun je pozval k takojšnjemu premirju, obenem pa je na Varnostni svet ZN poslal zahtevo, da bi v Kongo poslali dodatnih 3000 vojakov."
http://zurnal24.si/magazin/film-glasba-tv/izletu-ze-druga-mednarodna-nagrada-141137,magazin,141137,"Izletu že druga mednarodna nagrada Režiserski prvenec Nejca Gazvode Izlet je bil nagrajen na filmskem festivalu Cinedays v Skopju. Posebna omemba žirije je že druga mednarodna nagrada, ki jo je prejel film mladega slovenskega režiserja.  Po zmagi na Festivalu slovenskega filma v Portorožu in posebni omembi žirije na francoskem filmskem festivalu Plan-Séquence si je Izlet prislužil še posebno omembo žirije na filmskem festivalu Cinedays v Skopju. Izlet Nejca Gazvode je tekmoval s še enajstimi filmi za glavno nagrado, zlato zvezdo. To je dobil avstrijski film Lurd režiserke Jessice Hausner, ki je prejela tudi modro zvezdo za najboljši scenarij, Sylvie Testud pa nagrado za najboljšo žensko vlogo v tem filmu. Film Izlet pripoveduje o treh prijateljih, starih nekaj čez 20 let, ki se odpravijo na morje na večdnevni izlet, kot so to počeli že v srednji šoli. Čeprav je izlet videti kot eden izmed mnogih, postavi na kocko njihovo prijateljstvo. Hkrati film skozi življenjske dialoge in situacije pove zgodbo o iščoči se generaciji, ki ne najde svojega mesta v današnjem razdrobljenem svetu.Film je bil prikazan že na varšavskem in zagrebškem filmskem festivalu in na Festivalu slovenskega filma v Portorožu, kjer je prejel več nagrad vesna, in sicer za najboljši scenarij, glavno moško vlogo, ki jo je odigral Jure Henigman, in za glavno žensko vlogo, s katero je prepričala Nina Rakovec."
http://zurnal24.si/sport/kosarka/raso-odlicen-toronto-spet-zmagal-72023,sport,72023,"Rašo odličen, Toronto spet zmagal Košarkarji Toronta so si ob primernem deležu Raša Nesterovića priborili drugo zaporedno zmago, tokrat proti Washingtonu. Sacramento je izgubil proti LA Clippers, ki mu dela družbo na dnu pacifiške skupine. Drugi zaporedni večer, druga zaporedna zmaga Toronta in druga zaporedna spodbudna predstava Raša Nesterovića. Visoki fant s Fužin je tokrat ob slavju svojega moštva nad Washingtonom (109:104) igral 19 minut in prispeval 10 točk (met 5:7) in po en skok, ukradeno, izgubljeno žogo ter blokado. Roko na srce, več priložnosti je dobil zaradi poškodbe Chrisa Bosha. Domači junak številka ena je bil sicer Jarrett Jack s 23 točkami, osmimi podajami in štirimi skoki. Antoine Wright je z 19 točkami dosegel rekord kariere. Slednji je po lepo zmagi povedal: ""Jack nas je nosil. Šel je do trenerja in zahteval, da več igramo nanj. Bil je agresiven pri 'pick 'n rollu', prodiral je pod koš in izsiljeval prekrške. To smo potrebovali."" Toronto je na drugem mestu atlantske skupine za Bostonom in pred Philadelphio. Sacramento Kings Bena Udriha so izgubili pri LA Clippers z 89:99. Udrih je v 36 minutah prispeval osem točk, štiri podaje ter po en skok in ukradeno žogo za Kralje. Primož Brezec še ni debitiral za Milwaukee. Liga NBA, tekme 20. 2.: Toronto Raptors : Washington Wizards 109:104Jack 23, Wright 19, Nesterović 10; Blatche 24, Howard 17 New York Knicks : Oklahoma City Thunder 118:121* Lee 30, McGrady 26; Durant 36, Green 16 Chicago Bulls : Philadelphia 76ers 122:90Gibson 20, Hinrich in Rose po 17; Iguodala 23, Iverson 13 Dallas Mavericks : Miami Heat 97:91Nowitzki 28, Kidd 21; Cook 22, O'Neal 18 Houston Rockets : Indiana Pacers 115:125Brooks 26, Scola 25; Granger 36, Ford 25 Milwaukee Bucks : Charlotte Bobcats 93:88Salmons in Jennings po 19, Brezec (ni igral); Jackson 35, Thomas 12 Los Angeles Clippers : Sacramento Kings 99:89Gordon 30, Kaman 22; Evans 21, Casspi 15, Udrih 8 točk* po podaljšku"
http://zurnal24.si/magazin/vip/je-to-najlepse-oprsje-v-sloveniji-294846,magazin,294846,"Je to najlepše oprsje v Sloveniji? Naša lepotica odeta le v čipko in krzno ... Novinarka in modna blogarka Danica Lovenjak se je v prelepem perilu nastavila fotografskemu objektivu in navdušila bralce bloga ter tudi svoje sledilce na Facebooku. ""Ritka, da te kap“, ""bomba“, ""vražja gospodična“ je le nekaj laskavih komentarjev, ki so se nabrali pod njenimi fotografijami. Najlepši kompliment pa ji je dal fan, ki je zapisal, da ima najlepše oprsje v Sloveniji … Danica je v blogu sicer razkrila, da najraje nosi bodi, ki pripomore k učinkovitemu občutku ženstvenosti in zapeljivosti. ""Prefinjenost je pomembna na vsakem koraku,“ pravi Danica, ki se tega, vsaj tako lahko sklepamo po njenih objavah, drži prav vsak dan. Sicer pa je za naš medij povedala, da pred kamero ni imela treme, saj fotografa že dolgo pozna."
http://zurnal24.si/sport/zimski-sporti/dahlmeierjeva-do-velikega-globusa-287193,sport,287193,"Dahlmeierjeva do velikega globusa Nemška biatlonka Laura Dahlmeier je z enim zgrešenim strelom osvojila prvo mesto na zasledovalni tekmi za svetovni pokal v finskem Kontiolahtiju.  Druga je bila Francozinja Maire Dorin Habert (+16,5/2), tretja pa je bila Italijanka Lisa Vittozzi (+19,9/1). Edina Slovenka na tekmi Teja Gregorin je v cilj prišla kot 20. (+1:42,5/3). Petkratna svetovna prvakinja iz Hochfilzna je po drugem mestu v petkovem sprintu danes najbolje opravila z zasledovalno tekmo. Roka se ji je zatresla le enkrat, z deseto zmago v sezoni pa si je zagotovila tudi zmago v seštevku svetovnega pokala. Dorin Habertova je do drugega mesta prišla z devetega, do svojih prvih posamičnih stopničk pa se je s šestega mesta prebila 22-letna Vittozzijeva. Kar 26 mest je v zasledovalni tekmi pridobila Gregorinova, ki je bila po obeh strelskih nastopih leže stoodstotna, stoje pa je nato zgrešila trikrat, na koncu pa je to zadostovalo za dvajseto mesto. V nedeljo je v Kontiolahtiju na sporedu tekma mešanih štafet. Na startu bo tudi Slovenija. Svetovni pokal, zasledovanje 10 km (Ž), izidi: 1. Laura Dahlmeier (Nem) 29:54,4/12. Marie Dorin Habert (Fra) + 16,5/23. Lisa Vittozzi (Ita) 19,9/14. Darja Domračeva (Blr) 21,9/35. Paulina Fialkova (Svk) 23,9/06. Lisa Theresa Hauser (Avt) 27,8/07. Irina Varvinec (Ukr) 32,6/08. Celia Aymonier (Fra) 38,1/29. Anais Chevalier (Fra) 39,0/010. Gabriela Koukalova (Češ) 44,8/2...20. Teja Gregorin (Slo) 1:42,5/3 Svetovni pokal: 1. Laura Dahlmeier (Nem) 1.1372. Gabriela Koukalova (Češ) 9703. Kaisa Mäkäräinen (FIN) 8834. Marie Dorin Habert (Fra) 7975. Dorothea Wierer (Ita) 6516. Anais Chevalier (Fra) 6457. Franziska Hildebrand (Nem) 5778. Justine Braisaz (Fra) 5759. Julija Džima (Ukr) 55010. Susan Dunklee (ZDA) 535...34. Teja Gregorin (Slo) 21395. Anja Eržen (Slo) 4"
https://zurnal24.si/sport/ach-volley-pricakovano-klonil-259439,sport,259439,"ACH Volley pričakovano klonil Odbojkarji ACH Volleyja so izgubili svojo uvodno tekmo skupine F lige prvakov. V ljubljanskih Stožicah jih je premagala Modena Volley s 3:0 (25, 17, 17). Čeprav italijanski pokalni prvaki zagotovo niso pokazali svoje najboljše igre, pa so bili vseeno precej boljši tekmec. Pri slovenskih prvakih je bil korektor Eric Mochalski premalo, da bi se lahko upirali zvezdniškim tekmecem, v prvem nizu so sicer imeli priložnost, toda zaključne žoge niso izkoristili. V nadaljevanju pa so Italijani povsem prevzeli nadzor in tekmo mirno pripeljali h koncu. Prvi niz ni bil ravno sinonim za kakovost. Obe ekipi sta delali napake, ACH na začetku niza, ko ni mogel uspešno zaključiti napada, Italijani, ki so povedli s 6:2 in 16:10, pa na koncu. Ljubljančani so v končnici predvsem zaradi serije točk Mochalskega izničili zaostanek, po dveh zaporednih blokih Jana Kozamernika izenačili na 24:24, po asu Maria Koncilje pa povsem nepričakovano prišli do zaključne žoge za vodstvo z 1:0. Toda po izenačenju je Samuel Walker dobil blok, Earvin N'Gapeth pa je z asom končal vse dvome o zmagovalcu niza. Ljubljančani, ki so imeli v uvodnem delu le 36-odstotni napad, so se tudi v drugem nizu hitro znašli v zaostanku. Po asu razpoloženega brazilskega veterana Lucasa so že zaostajali s 5:9, njegov rojak Bruno pa je s servisi dokončno zlomil odpor ljubljanske ekipe, ki se je znašla v zaostanku s 13:20, s tem pa rešitve ni bilo več. Modena do konca ni hotela prepustiti reči naključju. Kaznovala je vsako napako gostiteljev, si spet hitro nabrala zanesljivo prednost z 11:6. Mochalski v napadu Ljubljančanov tudi ni popuščal, a sam ni mogel držati koraka s tekmeci. Bil je sicer najzaslužnejši, da se je njegova ekipa približala na tri točke zaostanka, toda sledilo je nekaj napak, ob drugem tehničnem odmoru so gostje že vodili s 16:11. Po servisih N'Gapetha in blokih visokih gostov je prednost narasla na deset točk in upanja, da bi ACH Volley osvojil vsaj časten niz, je bilo konec. ""Žal nam ni uspelo osvojiti prvega niza, ki smo si ga močno želeli. Nasprotniki so igrali zelo kakovostno, vendar upam, da smo pustili dober vtis. Njihov podajalec Bruno Rezende je opravil veliko delo, ravno tako pa ima Modena zelo močno blokersko zasedbo. Definitivno smo igrali precej boljše kot na prejšnjih tekmah. Forma se zagotovo dviga,"" je po tekmi dejal Kozamernik. ""Menim, da smo kljub porazu z 0:3 pustili pozitiven vtis. V končnici prvega niza smo imeli priložnost, a so do izraza prišle izkušnje italijanskega moštva. Ob njihovem odličnem servisu in visokem bloku je bilo težko sestaviti dober napad. Njihovi igralci so sposobni vrhunskih potez, tako da je bilo težko predvideti, kakšno akcijo bodo odigrali. Modena je zagotovo favorit skupine in morda celo za osvojitev lovorike. Želeli smo si pokazati, česa smo sposobni. Sedaj nas čaka gostovanje v Novem Sadu in upam, da bomo ta dvoboj pričakali v popolni zasedbi. Odpraviti moramo nihanja, glede na igro proti Modeni, pa smo lahko optimisti,"" pa je razmišljal Andrej Flajs."
http://zurnal24.si/sport/slovo-od-spanije-ne-od-barce-233712,sport,233712,"Slovo od Španije, ne od Barce Vezist Barcelone Xavi je že odigral zadnjo tekmo za špansko reprezentanco. Zdaj se bo posvetil le klubski karieri. ""Odločil sem se za slovo od reprezentance, moj čas v njej je pri koncu. Vsem v zvezi se zahvaljujem. To je bilo čudovito in zelo uspešno obdobje. Odhajam ponosno, reprezentanci pa želim vse najboljše tudi v prihodnosti. Zdaj bom njen velik navijač,"" je na novinarski konferenci svojo odločitev objavil 34-letni Xavi Hernández. Ta je z rdečo furijo osvojil evropski prvenstvi 2008 in 2012, na prvem je bil izbran tudi za najkoristnejšega igralca, vmes pa je leta 2010 postal tudi svetovni prvak. V izbrani vrsti je odigral 133 tekem, zbral pa je 13 zadetkov. Nogometaš je sicer nameraval zapustiti Barcelono, a ga je novi trener Luis Enrique prepričal, da bo v katalonskem velikanu ostal še eno sezono. ""Želim, da ljudje razumejo, da sem že bil prepričan v moj odhod. Bil semrazočaran, a odločitev je bila preuranjena. Luis Enrique in Zubi (športni direktor Andoni Zubizarreta, op. p.) sta mi zagotovila, da sem še lahko koristen,"" je še dejal odlični vezist. ""Minula sezona se je končala z razočaranjem. Pri Barceloni se nisem počutil več koristnega, enako je bilo z reprezentanco. To sta bili dve izmed največjih razočaranj v mojem življenju,"" je konec minule sezone povzel Xavi."
http://zurnal24.si/slovenija/crna-kronika/gasilec-iz-avtomobila-reseval-svojega-mrtvega-sina-131099,slovenija,131099,"Gasilec iz avtomobila reševal svojega mrtvega sina Trk je bil tako močan, da je avtomobil prepolovil drevo. Gasilec je bil pretresen, ko je v zmečkanem avtomobilu zagledal svojega mrtvega sina. Tragedijo v Bad Münstereifelu je povzročil 18-letni voznik. V ostrem ovinku zaradi prevelike hitrosti ni več obvladal vozila, zletel je s ceste in se zaletel v hrast. Trk je bil tako močan, da je drevo prepolovilo. Na kraj nesreče so prvi prišli gasilci – za enega izmed njih je bila to najtežja nesreča, kar jih je videl. Na sovoznikovem sedežu je namreč zagledal svojega 16-letnega sina, ki je ves okrvavljen nepremično sedel, piše nemški Bild. Ob pogledu na mrtvega sina je skoraj omedlel, njegovi pretreseni sodelavci niso mogli zadržati solz. Kasneje so se le toliko zbrali, da so iz razbitine avtomobila potegnili umrlega ter poškodovana voznika in še enega sopotnika."
http://zurnal24.si/magazin/bizarno/paul-bo-dobil-film-ulico-in-naslednika-100122,magazin,100122,"Paul bo dobil film, ulico in naslednika Najslavnejša hobotnica na svetu, ki je napovedovala nogometne izide nemške reprezentance, je ta teden poginila, a dogajanje okoli nje še ne pojenja. Zadnja novica je film, ki naj bi ga posneli na Kitajskem. Kitajci naj bi konec novembra v filmu prikazali ""pravo resnico"" o Paulu. Ta naj bi bil le dobra marketinška poteza športnih stavnic, da bi se še povečalo zanimanje za nogometne stave. Kitajci se pri tem prav nič ne ozirajo na dejstvo, da je Paul pravilno napovedal vseh sedem tekem nemške reprezentance na SP, celo poraz s Španijo, ampak poudarjajo, da je cela zgodba le dobro premišljen stavničarski načrt. Nekateri ga sovražijo ... V Nemčiji je smrt hobotnice v socialnih omrežjih sprožila neznanski odmev, pri katerem so glavne misli tri - enkrat je moralo priti maščevanje za napoved s Španijo, nogomet bo zdaj spet zanimiv in na evropskem prvenstvu bomo zmagali. Prav nič žalosten ni bil tudi profesor univerze Oxford David Spiegelhalter, ki se ukvarja z verjetnostnim računom. Že leta in leta se trudi, da bi mladim tudi z verjetnostnim računom dokazal, kako nevarne so igre na srečo, a Paul je ovrgel vse njegove trditve in trud. Žurnal24 main Nekateri pa ljubijo ... Sicer pa so na Elbi po Paulu že poimenovali ulico. Španci, ti so na SP v nogometu osvojili svoj prvi naslov in Paul je to pravilno napovedal, so ga tudi po smrti želeli razstaviti v muzeju. Posebej so si ga želeli v mestecu Carballino, kjer so mu po osvojenem naslovu podelili naziv častnega meščana. Že poleti pa so Nemcem zanjo, za živo hobotnico seveda, ponujali 35.000 evrov. In prav Carballino je bil med mesteci, ki so se s hobotnico tudi finančno opomogla, saj je tudi po zaslugi Paula letošnji praznik mesta obiskalo 100.000 ljudi, leto prej ""le"" 40.000. V Oberhausnu pa medtem odrašča Paul II, ki bo zamenjal slavnega predhodnika. Prostor v akvariju bo živalca, ki prihaja iz francoskega Montpellierja, zasedla prihodnji teden. Njegovega slavnega predhodnika, bodo upepelili, v akvariju pa bo dobil celo spomenik."
http://zurnal24.si/sport/zimski-sporti/prevc-na-prejsnjih-igrah-me-niso-matrali-221778,sport,221778,"Prevc: ""Na prejšnjih igrah me niso 'matrali'"" Peter Prevc se je skupaj z večjim delom slovenske reprezentance v torek podal proti Sočiju, kjer bo pri rosnih 21 letih nastopil že na svojih drugih olimpijskih igrah. Prvo ime slovenske skakalne reprezentance Peter Prevc s pomočjo družine ostaja na trdnih tleh. Domači ga hitro prizemljijo in golobradi mladenič je še daleč od zvezdniškega obnašanja, kljub le 21 letom pa ga v Sočiju čaka nastop na že drugih olimpijskih igrah, kjer bo – prvič – eden glavnih favoritov. Prevc je nastopil že v Vancouvru leta 2010 pri rosnih 17 letih, ko je bil ob svojem olimpijskem prvencu na veliki skakalnici sedmi. Štiri leta pozneje vsekakor drugače gleda na olimpijske igre in tudi čuti precej več pritiska. ""Takrat me ni nihče 'matral'"" ""Zagotovo je zdaj pritisk večji kot leta 2010. Takrat sem bil komaj dober mesec v A-ekipi, pa tudi nisem dobro vedel ali si predstavljal, kaj olimpijske igre sploh pomenijo za vsakega športnika. Tudi ko sem bil tam, na prizorišču iger, si nisem predstavljal, za kako velik in pomemben športni dogodek gre. A leta prinesejo tudi odgovornost, tako da je pritisk zdaj vsekakor večji,"" pravi Prevc, ki ima za zimske olimpijske igre v Sočiju visoka pričakovanja, tako kot od 20 do 25 ostalih, dodaja. Sam poudarja, da je razlika med olimpijskima nastopoma ogromna in da se šele zdaj zaveda, kaj igre pomenijo. ""Vidim, da so olimpijske igre res velika tekma, še sploh, kar se tiče medijske pokritosti, zato je treba biti še toliko bolj zbran sam nase. Takrat ni bilo nobenega pritiska, tekma kot tekma, nihče me ni 'matral'. Letos je drugače. Po uspehih moram po večkrat odgovarjati na ista vprašanja, poskusite si predstavljati, kako je to. Žal nimam kasete, da bi se posnel in jo nato predvajal znova in znova. Tako da se bo kar treba navaditi tudi na medijsko pozornost,"" je v smehu dejal Prevc, ki se dobro znajde tudi v središču pozornosti. Čaka na novo presenečenje Ammanna Na vprašanje, katerih olimpijskih iger se spomni prvih, je kot iz topa izstrelil, da iger leta 2002, ko je bil star deset let. ""Moj prvi olimpijski spomin so igre v Salt Lake Cityju, ko sem doma prek televizijskega zaslona navdušeno spremljal, kako je Švicar Simon Ammann osvojil svojo drugo zlato olimpijsko kolajno. No, potem sem v živo gledal, kako je v Vancouvru pobral še dve. Bomo videli, kakšno presenečenje je pripravil za Soči,"" je v smehu dejal Prevc, ki bo v Rusiji eden glavnih slovenskih adutov za kolajne tako na obeh posamičnih tekmah kot tudi z reprezentančnimi kolegi na moštveni preizkušnji. Kaj mu bo Vučko, če je mlajši od njega Osmega februarja, dan po slovesnem odprtju olimpijskih iger v Sočiju, bo minilo natanko 30 let, odkar so slovesno odprli zimske olimpijske igre v Sarajevu, na katerih je slavnostno prisego športnikov na olimpijskem stadionu Koševo prebral slovenski smučarski zvezdnik Bojan Križaj, junak sarajevskih iger leta 1984 pa je postal še en Slovenec, prav tako alpski smučar Jure Franko, ki je osvojil srebrno kolajno, tako da mnoge Slovence na igre v Sarajevu vežejo številni lepi spomini. Mnogi se še dobro spominjajo Vučka, simpatične maskote iger, ki ga je zasnoval slovenski akademski slikar in znani karikaturist Jože Trobec. ""Vučko? Seveda vem, kdo je Vučko in ga dobro poznam. A ga nimam. Kaj bo meni Vučko doma, saj sem z 21 leti mlajši od njega. A kar sem slišal in sam spremljal, mislim, da je bil Vučko ena najboljših maskot olimpijskih iger do zdaj,"" je še pribil Prevc."
http://zurnal24.si/magazin/film-glasba-tv/ekipi-kick-ass-se-pridruzi-carrey-195692,magazin,195692,"Ekipi Kick Ass se pridruži Carrey Konec avgusta v slovenske kinematografe prihaja nadaljevanje filmske uspešnice iz leta 2010 Kick Ass. Film temelji na stripu, scenarij in režijo je v roke prijel Jeff Wadlow. Tokrat se že ustaljeni ekipi pridruži tudi Jim Carrey.Prvi del filma je v kino blagajne prinesel 96 milijonov dolarjev in se je priljubil tudi večini kritikov.Napovednik filma si oglejte zgoraj."
http://zurnal24.si/sport/nogomet/umrl-za-posledicami-brutalnega-napada-285564,sport,285564,"Umrl za posledicami brutalnega napada Nekdanji nogometni vratar kijevskega Dinama in reprezentance Sovjetske zveze Viktor Čanov je včeraj umrl v kijevski bolnišnici.  Uradni razlog za smrt 57-letnega Viktorja Čanova ni poznan, ukrajinski mediji pa trdijo, da je podlegel možganskim poškodbam, potem ko so ga prejšnji mesec v Kijevu napadli in brutalno pretepli. Nesrečnik naj bi bil od incidenta v komi, pomagala pa mu ni niti operacija. Čanov, ki je kariero začel v Šahtjorju iz Donjecka, je med letoma 1982 in 1990 za kijevski Dinamo odigral 202 tekmi, bil z njim trikrat prvak Sovjetske zveze, petkrat zmagovalec domačega pokala, leta 1986 pa je tudi osvojil evropski pokal pokalnih zmagovalcev. Branil je tudi za izraelska kluba Maccabi Haifa ter Bnei Yehuda, za reprezentanco Sovjetske zveze pa je zbral 21 nastopov in bil tudi član zasedbe, ki je leta 1988 na evropskem prvenstvu osvojila srebrno kolajno, v finalu je izgubila z Nizozemsko. ''Vedel sem, da mu ne kaže dobro, a sem vseeno molil zanj. Upal sem, da se bo izkopal iz tega. Prestal je dve operaciji glave in očitno ni mogel okrevati,'' je povedal nogometašev dober prijatelj in nekdanji nogometni vratar Shura Uvarov. According to reports in Russia and Ukraine, legendary Dynamo Kiev keeper Viktor Chanov, who passed away at 57, might have been murdered. pic.twitter.com/XNy0pI3BPR — Michael Yokhin (@Yokhin) February 9, 2017 On February 8, Viktor Chanov has passed away at the age of 57. Shakhtar offers its deep condolences to the family of the departed. pic.twitter.com/txu9zGorfF — FC SHAKHTAR ENGLISH (@FCShakhtar_eng) February 9, 2017"
http://zurnal24.si/magazin/film-glasba-tv/konec-zura-za-jersey-shore-166914,magazin,166914,"Konec žura za Jersey Shore Jersey Shore. Bliža se konec pop fenomena, ki je z neumnostmi osvajal mlade po svetu. Televizija MTV je konec prejšnjega tedna napovedala konec ere, imenovane Jersey Shore. 4. oktobra se bo namreč začela zadnja sezona ameriške resničnostne serije, ki ni bila samo večletni paradni konj MTV, ampak je postala tudi popkulturni fenomen, ki je v ameriški družbi povzročil plaz novih besed in fraz ter celo predavanj in razprav na univerzah. Serija, ki je spremljala osem italijanskih Američanov, kako skupaj preživljajo poletje, predvsem pa njihovo popivanje, seksualne zaplete, prepire in neumnosti vseh vrst, je na spored MTV, ki je z žanrom resničnostnih šovov začel že v 90. letih, prvič prišla konec leta 2009 in dosegla rekordno gledanost. Postala je najbolj gledana oddaja na MTV, svoj vrhunec pa je dosegla v četrti sezoni, ko jo je gledalo kar 8,8 milijona ljudi. Ne samo to, vseh zadnjih pet sezon je bil Jersey Shore tudi najbolj gledana serija na kabelskih televizijah med gledalci, starimi od 12 do 34 let, neverjetnem uspeh pa je v starostni skupini od 12 do 24 let dosegla tudi na mednarodnih trgih, predvsem v Avstraliji, Mehiki, Singapurju in marsikje po Evropi. Dan MTV-nagrad bo dan za Jersey Shore Pred začetkom šeste sezone bo MTV Jersey Shoru posvetil tudi dobršen del 6. septembra, ki se bo končal s podelitvijo nagrad MTV Video Music Awards. Ob 11. uri po lokalnem času bo MTV začel Jersey Shore maraton, v katerem bo prikazal najbolj ikonične dogodke serije, ob 18. uri bo na na sporedu posebna retrospektivna oddaja Gym, Tan, Look Back, ob 19. uri pa pogovori s člani Jersey Shora. Sicer pa kontroverznim zvezdnikom, ki bodo za šesto sezono dobili po dva milijona dolarjev, po koncu serije ne bo hudo, saj čas že zdaj namenjajo tudi lastnim karieram. Novopečena mama Snooki si je z JWoww prislužila lastno serijo Snooki & JWoww, Pauly D je postal eden od najbolje plačanih didžejev in naj bi po podatkih revije Forbes lani zaslužil 11 milijonov dolarjev, The Situation pa si je leta 2010 prislužil tri milijone zgolj s pojavljanjem na zabavah, reklamiranjem izdelkov in podobnim."
http://zurnal24.si/sport/euro-za-zdaj-brez-dopinga-159166,sport,159166,"Euro za zdaj brez dopinga Svetovna protidopinška agencija (Wada) je med udeleženci evropskega nogometnega prvenstva na Poljskem in v Ukrajini že opravila prvi krog testiranja na strogo prepovedane snovi za povečevanje vzdržljivosti in zmogljivosti. Od 160 igralcev, ki so oddali vzorec, so bili prav vsi negativni. Wada je pred začetkom Eura 2012 v vsaki od 16 reprezentanc, ki se merijo za evropsko nogometno lovoriko, izbrala po deset igralcev in jim naložila opravljanje testa na prepovedane snovi. Nogometaši so morali oddati urinski ali krvni vzorec, ki so jih analizirali v akreditiranem laboratoriju na Institutu za šport v poljski prestolnici Varšavi. ""Dodatno so iz analiziranih vzorcev naredili hematološke in hormonske profile, ki so pokazali na odsotnost morebitnih krvnih ali hormonskih prikrojevanj med igralci,"" je v izjavi za javnost poudarilo krovno evropsko nogometno združenje, Evropska nogometna zveza (Uefa). Wada obljublja, da bo na vsaki od 31 tekem opravila protidopinški nadzor, ko bodo pooblaščeni uslužbenci testirali po štiri nogometaše. Med prvenstvom bodo prav tako opravljali nenadzorovane kontrole. Euro na Poljskem in v Ukrajini za zdaj ostaja dopinško neomadeževan tako kot EP pred štirimi leti v Švici in Avstriji."
https://zurnal24.si/svet/ne-spominja-se-niti-lastnega-imena-58313,svet,58313,"Ne spominja se niti lastnega imena Na Manhattanu se je pred dvema tednoma skrivnostno pojavilo dekle, stara med 14 in 17 let, ki je dejala, da se ne spominja svojega imena, niti nobene druge podrobnosti iz svojega življenja. ""Vse kar želim vedeti je kdo sem in in kaj se mi je zgodilo,"" je dejalo dekle, ki so jo poimenovali Jane Doe. Policija je za pomoč zaprosila medije, ki so objavili sliko skrivnostnice, obenem pa so tudi apelirali na meščane, naj jim javijo kakršnokoli informacijo o dekletu na fotografiji. Najstnico so našli devetega oktobra ob pol enih popoldne v centru Manhattna. Pojavila se je pred zatočiščem za zapuščene otroke in najstnike Covenant House, kjer so zatrdili, da dekleta ni na njihovem seznamu. V zatočišču je letno nastanjenih okoli 7000 otrok. Prestrašeno dekle je najprej opazil vodja hiše, ki je zaradi njenega čudnega obnašanja poklical policijo. Dekle so zaslišali še isti dan, vendar pa je policistom kaj kmalu postalo jasno, da ne bodo dobili nobene uporabne informacije. V poročilu so še zapisali, da ima najstnica črne lase, na sebi pa je imela zelene hlače, črn pulover in teniske."
https://zurnal24.si/svet/razmere-kriticne-zavija-obkoljena-114907,svet,114907,"""Razmere kritične, Zavija obkoljena"" Novi zračni napadi - uporniki se zavedajo, da bi jih Gadafi lahko uničil z njimi, zato prosijo za pomoč. V pripravi resolucija za prepoved letenja nad Libijo.  Letalske sile so napadle stanovanjska poslopja in kontrolne točke upornikov ob robu strateško pomembnega mesta Ras Lanuf. Letalskim napadom je sledilo še obstreljevanje položajev upornikov, ki so se umaknili okoli 13 kilometrov zahodno od mesta. O smrtnih žrtvah sicer niso poročali.Gadafi naj bi po osvojitvi mesta Ras Lanuf poskušal upornike odstraniti tudi iz okolice puščavske avtoceste, ki Ras Lanuf povezuje z mestom Bin Džavad, ki so ga Gadafijeve sile zavzele že v nedeljo. Silovit napad na ZavijoO spopadih so poročali tudi iz mest Zavija na zahodu države in Misrate na vzhodu, ki so ju uporniki zasedli pred mesecem dni. Po navedbah nekdanjega predstavnika libijskega zunanjega ministra Murada Hemajme so Gadafijeve sile začele silovit napad na Zavijo, kjer naj bi bile razmere po njegovih besedah ""zelo kritične"". Ne sprejmejo pogojev za odstopAl Džazira je včeraj poročala, da je začasni svet upornikov zavrnil Gadafijev predlog, da odstopi. Gadafi je v zameno za odstop zahteval varnost zase in vso svojo družino, obljubo, da jim ne bodo sodili in da bodo lahko obdržali svoje bogastvo. Uporniki so njegov predlog zavrnili, saj bi to pomenilo, da se je Gadafi umaknil častno. Prav tako vztrajajo, da je predpogoj za začetek pogajanj Gadafijev odstop.Vlada je sicer danes zanikala, da bi se pogovarjala z uporniki. ""Za vsakim vogalom ljudje streljajo. Mesto hoče (Gadafi) zavzeti do srede. Mednarodna skupnost mora nekaj narediti,"" je poudaril Hemajma. ""Razmere so kritične. Zavija je obkoljena, dnevno jo bombardira vojska,"" je še poudaril. Zavija se nahaja 40 kilometrov od glavnega Gadafijevega oporišča - Tripoli.Zaliv podpira idejoTako Velika Britanija kot Francija že intenzivno pripravljata resolucijo Združenih narodov, ki bi uvedla prepoved letenja nad Libijo. Zalivske države podpirajo zamisel in si želijo čiprejšnji vrh Arabske lige. S tem želijo predvsem preprečiti, da bi Gadafijeve letalske sile bombardirale upornike in civiliste. V državljanski vojni je davek med civilisti vse večji. Na to je opozorila tudi koordinatorka Združenih narodov Valerie Amos: ""Humanitarnim organizacijam morajo nujno dovoliti dostop. Ljudje so ranjeni in umirajo, potrebujejo takojšnjo pomoč."" Združeni narodi so že zaprosili za 160 milijonov dolarjev sredstev. S tem denarjem bodo v naslednjih treh mesecih poskrbeli za začasna zavetišča, hrano in zdravila. Kako se spopasti z razmerami, razmišljajo tudi v Natu. Za zdaj so vpeljali 24-urni letalski nadzor. Žurnal24 main Gadafi bi lahko napadel kot ranjen volk. predstavnik upornikov o tem, kako bo reagiral Gadafi, če mu Zahod ne prepreči letalskih napadov. Gadafi z glavo v peskuLibijska vlada pa kot da živi v vzporednem svetu. Trdijo, da ne napadajo lastnih državljanov, pač pa da se borijo proti teroristom iz Al Kaide in da varnostne sile napadajo le oborožene posmazenike. Saadi Gadafi je v intervjuju za Al Arabijo dejal, da njegov oče sploh še ni poslal vseh sil v boj, saj jih hrani za obrambo pred morebitnim napadom tujih sil. Gadafi pa je v pogovoru za televizijo France 24 opozarjal, kako pomemben evropski partner je Libija v boju proti teroristom Al Kaide, prav tako je država po njegovih besedah branik pred prebegom milijonov nelegalnih imigrantov v Evropo."
http://zurnal24.si/magazin/kuhinje-razlicnih-barv-56428,magazin,56428,"Kuhinje različnih barv Eden bolj poznanih oblikovalcev notranje opreme, ki sodeluje tudi z Gorenjem, je izdelal linijo kuhinj Touch of light. Posebnost njegovih novih kuhinj je navpična linija svetlobnega traku, ki se pojavlja na strani vseh kuhinjskih elementov. Linija je osvetljena z LED-žarnicami, ki jih lahko menjamo in s tem spreminjamo barvo kuhinje. Detajl je umeščen tudi v električno ploščo, kjer se združita funkcionalnost in Rashidov dizajn. Gorenje je z Rashidovimi kuhinjami postal prvi proizvajalec elementov, ki jim uporabnik lahko menja barve. Tako lahko kuhinja zaživi v barvah vašega življenjskega stila in razpoloženja. Čutni minimalizem Karim Rashid si je že dolga leta želel oblikovati kuhinje. ""To je bila odlična vaja za moje misli. Prevečkrat smo odvisni od zamrlih stereotipov, smisel oblikovanja je preoblikovanje sedanjosti. Dizajn je kritičen do našega okolja, naših dnevnih navad, proizvodov, vsega,"" je povedal Rashid. V Kairu rojen in v Kanadi vzgojen, trenutno pa v New Yorku živeči Karim Rashid je svoj stil označil za čutni minimalizem, ki ga poživi z divjimi barvami. Pohval za Rashidovo kuhinjo, ki je plod sodelovanja z Gorenjem, ne manjka."
http://zurnal24.si/slovenija/ministrstvo-kima-a-nima-resitve-205642,slovenija,205642,"Ministrstvo kima, a nima rešitve Snaga: novo podjetje bi monopol razbilo, ne pa ga ustvarilo. ""Težave, s katerimi se srečujemo v zadnjih letih na področju ravnanja z odpadno embalažo, nikakor niso samo težave družb za ravnanje z odpadno embalažo (DROE), ampak težave vseh gospodarskih subjektov, ki so vključeni v ta sistem,"" so nam z ministrstva za kmetijstvo in okolje sporočili po tem, ko je družba Interseroh prejšnji teden izrazila nezadovoljstvo z delovanjem ministrstva in Zbornice komunalnega gospodarstva. Pritožbe tudi od komunal Interseroh pa očitno ni edini, ki ni zadovoljen z ravnanjem ministrstva. Prejeli so namreč tudi več pritožb, zlasti od izvajalcev javne službe zbiranja komunalnih odpadkov zaradi nerednega prevzemanja ločeno zbrane odpadne embalaže s strani DROE. Argument Interseroha pri tem je, da je sistem določanja količin, ki so jih dolžni prevzeti, nedorečen, za kar krivijo ministrstvo, pri tem pa dodajajo, da je po vladnih podatkih na trgu bistveno več odpadne embalaže, kot je zanjo plačane embalažnine, kar zanje postaja ekonomsko nevzdržno. Mala in srednja podjetja, ki dajo v promet manj kot 15 ton embalaže na leto, je namreč niso dolžna plačevati, čeprav skupno proizvedejo velike količine odpadne embalaže. ""Ugotavljamo, da je prag 15 ton postavljen previsoko, kar je prav tako eden od razlogov za težave,"" se strinjajo na ministrstvu. Embakom – dobro ali zlo? Pri ljubljanski Snagi, od katere Interseroh prevzema embalažo, pravijo, da je ravnanje te družbe nezakonito. ""To je podobno, kot če bi izvajalci javnih služb nehali pobirati odpadke v trenutku, ko cena ne bi več pokrila stroškov,"" pravijo na Snagi. Ker se težave ponavljajo že leta, so skupaj z nekaterimi drugimi javnimi komunalnimi podjetji in zasebniki ustanovili nov DROE Embakom. Interseroh je to označil za željo po monopolu, hkrati pa naj bi bila dejavnost sporna, saj je del javne infrastrukture za izvajanje dejavnosti zgrajen s pomočjo evropskih sredstev; v skrajnem primeru bi morali te vračati. Pri Snagi so prepričani obratno: po njihovo bi nova družba monopol pravzaprav razbila, prelivanje iz javnih žepov v zasebne pa naj bi se dogajalo prav v obstoječem sistemu."
http://zurnal24.si/magazin/film-glasba-tv/slikarski-mikro-in-makro-pogledi-145061,magazin,145061,"Slikarski mikro in makro pogledi  Matej Pečnikar je slikar najmlajše generacije, ki se v zadnjih letih intenzivno vstopa v javnost. Njegova razstava z naslovom Slike se v ljubljanski Galeriji Kapsula odpira nocoj ob 19. uri. Za umetniško produkcijo Mateja Perčnikarja stoji tipična strukturiranost in uniformiranost slikarskega nosilca: vse slike zadnje serije so, na primer, narejene na platna enake velikosti, posamezni kosi pa sestavljajo večje kompozicije. Njegove slikovne kompozicije spominjajo na zasebno zbirko upodobljenih fragmentov iz živalskega sveta in sveta narave – takorekoč na wunderkamer – brez očitne sistematike. Pečnikarjeva upodabljajoča motivika se giblje od mikro pogledov živih organizmov do makro kadriranj psihaledičnih pejsažov. Upodobitve insektov avtorja asociirajo na človeško civilizacijo (npr. mesto-mravljišče). Številnim živalskim upodobitvam se pridružujejo samotne, skoraj virtualne pokrajine z redkimi drevesi. Čeprav so kompozicije preproste, je tematika slik zahtevnejša, kot vse na prvi pogled razkriva. Preko simbolov, vzorcev, pisanih, ritmičnih črtastih podlag umetnik nakazuje na koncept cikličnosti, repetitivnosti, ponavljanja ter na relacije med duhovnostjo in podzavestjo. Vstop je prost!"
http://zurnal24.si/avto/policijski-bmw-123d-62525,avto,62525,"Policijski BMW 123d Nemška iniciativa ""TUNE IT! SAFE!"" je pripeljala do še enega zanimivega koncepta. AC Schnitzer je kreiral policijski BMW 123d! S projektom ""TUNE IT! SAFE!"", nemško Zvezno ministrstvo za promet, policijo, združenje nemških predelovalcev avtomobilov (VDAT - Verbandes Deutscher Automobil Tuner) in Essen Motor Show, peto leto zapored ljubitelje tuninga opozarjajo na nevarnosti, ki se skrivajo za uporabo proizvodov brez varnostnih certifikatov. Da bi pritegnili njihovo pozornost bodo na najbolj znanem avtosalonu predelanih vozil v Evropi, v Essnu v Nemčiji predstavili predelan primerek popopranega avtomobila, ki ima zgolj marketinški namen. Združenje nemških predelovalcev avtomobilov je letos izbralo AC Schnitzer in BMW 123d. Od leta 2005 naprej so v promociji sodelovali: TechArt porsche 997, brabus rocket, brabus ultimate 112 in ABT scirocco.VIDEO: AC Schnitzer ACS1 2.3d police car Twin turbo dizelski agregat ""nabildan"" na 176 kW/240 KMZnani nemški specialist za avtomobile znamke BMW se je najprej pozabaval z dizelskim twin-turbo agregatom gibne prostornine dveh litrov, ki po predelavi zmore 176 kW/240 KM in 480 Nm navora. Moč se na zadnji kolesi prenaša s pomočjo šeststopenjskega avtomatskega menjalnika. Tako motoriziran policijski AC Schnitzer ACS1 2.3d z mesta do 100 km/h pospeši v 6,7 sekunde. Tovarniški model razpolaga z 150 kW/204 KM in 400 Nm navora, do stotice pa pospeši v okroglih sedmih sekundah.Športna obesa, body kit, ogljikova vlakna, ...Od ostalih modifikacij omenimo še športno obeso, ki višino avtomobila zniža za 30 milimetrov, nov je izpušni sistem, type IV BiColor platišča in pnevmatike hankook ventus S1 evo. Kot je moč opaziti na fotografijah, je AC Schnitzer vgradil celoten body kit ter prepoznavne policijske oznake, medtem, ko je notranjost avtomobila oplemenitena z v usnje oblečenimi školjkastimi sedeži, detajli izdelanimi iz ogljikovih vlaken in aluminijastim merilnikom g-sile."
http://zurnal24.si/magazin/vip/clooney-je-ni-zadovoljil-ze-vec-mesecev-199599,magazin,199599,"Clooney je ni zadovoljil že več mesecev Novica o razhodu Georgea Clooneyja in Stacy Keibler ni bila ravno presenečenje, saj je med njima škripalo že mesece. Zdaj pa na dan prihaja še več podrobnosti o njunem razhodu. Kot poroča ameriška revija Us Weekly, so se prvi znaki težav najprej pokazali v postelji. ""Seksala nista že več mesecev. On je bil ves čas v Evropi, ona pa v Los Angelesu in dolgo se sploh nista videla. Nekaterim dekletom bi bilo to dovolj in bi bile vesele, če bi se lahko le pohvalile z njim, a njej to ni bilo dovolj,"" je izdal vir in dodal: ""Vedela je, da se noče poročiti, a vedno je nekako sanjarila o tem, da bi se vseeno vezal. Žal se ni izšlo tako.""Kot je še znano, se je za konec zveze odločila Stacy, eden od razlogov pa je bil tudi ta, da si je ona v bližnji prihodnosti želela ustvariti družino, George pa ne. Zdaj je v javnost prišla še informacija, da je z njim prekinila po telefonu, ko ji je sporočil, da bo v Evropi ostal še pet mesecev. ""Med pogovorom sta oba dojela, da razmerje ne bo preživelo, če se ne bosta videvala,"" je za ameriški spletni portal TMZ povedal vir. George naj bi Stacyjino odločitev sprejel kot kavalir. ""Bil je zelo spoštljiv, spomnil jo je, da sta bila pred zvezo dobra prijatelja in to si želi ostati še naprej,"" je še zaključil vir."
https://zurnal24.si/sport/kosarka/prioriteta-olimpije-dolg-450000-evrov-161586,sport,161586,"Prioriteta Olimpije – dolg 450.000 evrov Košarkarji Uniona Olimpija so dobili tekmece v Evroligi. Union Olimpija se bo v skupinskem delu merila v skupini A s Panathinaikosom iz Aten, Realom iz Madrida, Himkijem, Fenerbahčejem in zmagovalcem kvalifikacijske skupine. Tekmece v pokalu Eurochallenge so dobili tudi košarkarji Krke.  Union Olimpija bo sicer morala še prej poravnati obveznosti, ki jih ima klub na plečih, da bo sploh lahko nastopila v elitnem evropskem klubskem tekmovanju. ""Na skupščini Evrolige je bilo jasno povedano in potem tudi objavljeno, da mora Olimpija, preden se bo sploh lahko pridružila elitni konkurenci, urediti svoje finančne težave. Natančni pogoji bodo postavljeni v naslednjih dneh, šele potem bomo lahko povedali kaj več o naših ambicijah na tem tekmovanju. Verjamemo, da nam bo uspelo in tudi Evroliga nam zaupa. Kar pa se tiče skupine, je zelo težka in tudi zelo atraktivna, pustimo se presenetiti. Prioriteta ostaja poravnava dolga v višini 450 tisoč evrov do odprtih tožb na Fibi,"" je povedal Matevž Zupančič, tiskovni predstavnik Uniona Olimpije.""Dobili smo izjemno težko, a tudi zelo atraktivno skupino. Lahko smo veseli, da bomo v Stožicah gostili vrhunske igralce in vrhunske trenerje. Panathinaikos, Real, Fenerbahce in Khimki so zagotovilo za spektakel, izjemno močan pa bo tudi tisti, ki se bo v skupino prebil skozi kvalifikacije. O naših pričakovanjih ta trenutek ni mogoče govoriti, verjamem pa, da se bo položaj v klubu izboljšal in da se bo našla dobra volja in pozitivna energija, predvsem pa denar za izpolnitev zahtev, ki nam jih je naložila Evroliga, če hočemo v njej še letos sploh nastopati,"" pa je žreb pospremil Sašo Filipovski, ki ima sicer še dveletno pogodbo s klubom, vendar na svojo žalost in žalost navijačev ne more razmišljati o vprašanjih sestave ekipe, ker je prioriteta njegov obstoj v Evroligi. Saša Despot Zaključni turnir najboljše četverice bo prihodnje leto gostil London. Srečo sta na današnjem žrebu delila srbski košarkarski strateg Dušan Ivković, ki je skupaj z Olympiacosom letos osvojil pokal Evrolige, in Rimas Kurtinaitis. Ivković je Slovenijo poslal v skupino A. Pred začetkom žreba je srbski selektor prejel nagrado Aleksandra Gomelskega za najboljšega trenerja leta. Štiriindvajset ekip bo sicer razdeljenih v štiri skupine. Najboljših 16 bo razdeljenih v dve skupini po osem ekip. Sicer je bil današnji žreb skupin voden v tem smislu, da v eni skupini ne bosta smeli igrati ekipi iz iste države. Fiba Europe je v Nemčiji opravila žreb skupin za košarkarska tekmovanja pod njenim okriljem. Slovenske barve bodo v pokalu Eurochallenge zastopali državni prvaki iz Novega mesta, ki bodo nastopili v skupini A skupaj s predstavnikom Cipra Etha Engomi, turško Pinar Karsiyako in zmagovalcem kvalifikacijskega dvoboja Tofas (Tur) – Rakvere Tarvas (Est). Krka bo prvo tekmo igrala 6. novembra doma proti prvaku Cipra. Direktor košarkarjev iz Novega mesta Miro Župevc je bil z žrebom zadovoljen: ""Smo še kar zadovoljni, dobili smo dobro skupino in dobre nasprotnike, pričakujemo, da bi se lahko uvrstili v drugi krog. Niti najmanj ne gre za slabe ekipe, vendar pa smo tudi mi slovenski prvaki in tudi mi nekaj veljamo."""
http://zurnal24.si/slovenija/trem-prepovedali-oddajo-mleka-221674,slovenija,221674,"Trem prepovedali oddajo mleka  Zaradi presežene vrednosti aflatoksina v mleku imajo prepoved oddaje mleka za javno potrošnjo trenutno tri kmetijska gospodarstva, so sporočili z uprave za varno hrano.  Prepoved tako velja še za tri kmetijska gospodarstva od skupno 54, za katere se je izkazalo, da so molznice krmili s sporno koruzo, in katerim je uprava v soboto prepovedala oddajo mleka. Preostale kmetije so z izvidi dokazale, da njihovo mleko ne vsebuje aflatoksinov.Inšpektorji uprave za varno hrano so danes opravili uradni nadzor notranjih kontrol v vseh mlekarnah in zbirnih centrih za mleko ter odredili nekatere ukrepe.Tako morajo imeti mlekarne in zbirni centri za mleko za vsako sprejeto progo (kamionsko cisterno) dokazilo, da v mleku ni preseženih mejnih vrednosti aflatoksina.Odobreni obrati, ki proizvajajo mlečne izdelke izključno iz lastne surovine, morajo preveriti mleko na prisotnost aflatoksina, dokazilo pa velja do menjave krme.Skladnost morajo dokazati tisti registrirani mlekomati, ki mleka ne oddajajo tudi v mlekarno oziroma v zbirni center. Dokazilo velja do menjave krme.O rezultatih morajo upravo za varno hrano obveščati dnevno oziroma po prejemu neskladnih rezultatov."
http://zurnal24.si/sport/moto-sporti/nervozni-rubinho-prestal-ognjeni-krst-155991,sport,155991,"Nervozni Rubinho prestal ognjeni krst ""Bilo je zanimivo opazovati, kako je bil nervozen,"" je po prvem testu nekdanjega dirkača formule 1 Rubensa Barrichella v ameriški formuli Indy dejal njegov sotekmovalec Tony Kanaan. Brazilski dirkač Rubens Barrichello je letos po dolgih letih ostal brez sedeža v formuli 1, a je hitro našel novo zaposlitev. Tekmuje v ameriški formuli Indy, danes pa je prvič v življenju vozil tudi na ovalni stezi, kakršnih v formuli 1 ni. V teksaškem Fort Worthu je tako prestal ognjeno preizkušnjo in bil nad njo navdušen.""Bilo je presneto hitro in povsem drugače od tega, česar sem bil navajen. V formuli so mesta, ko lahko rečeš, da je zavoj izjemno težak ali pa lahko pritisneš plin do konca. Ampak v formuli ni zid nikjer tako blizu,"" je po enournem testiranju, ko je bil na stezi sam, dejal 39-letni dirkač. Najvišja izmerjena hitrost je bila 200 milj na uro (321 km/h).Barrichello, ki je v preteklih 19 letih zbral rekordnih 325 dirk v svetovnem prvenstvu formule 1, je najbolj znan dirkač iz formule 1 po Nigelu Mansellu leta 1993 z nastopi v severnoameriški različici tega tekmovanja. Brazilec je bil v formuli 1 dvakrat drugi v končnem seštevku SP, leta 2002 in 2004, obakrat za Michaelom Schumacherjem.Ker ima v tekmovanju Indy status delnega novinca, je lahko Barrichello opravil dodatne teste, najprej je bil na stezi sam, nato se mu je pridružilo še devet dirkačev, ki prav tako še nimajo izkušenj na ovalnih dirkališčih.""Bilo je zanimivo opazovati, kako je bil nervozen. Mislim, da ga še nikoli nisem videl takšnega. Veseli me, da je test dobro prestal, a pravi izziv se šele začenja,"" pa je ob nastopu Barrichella dejal njegov moštveni sotekmovalec, a pravi veteran v formuli Indy Tony Kanaan."
https://zurnal24.si/svet/ze-tri-leta-pride-vlak-vsak-dan-po-edino-potnico-263231,svet,263231,"Že tri leta pride vlak vsak dan po edino potnico Vlak bo na postaji ustavljal le še do 26. marca, ko bo dekle zaključilo šolanje. Vlak vsak dan pripelje do oddaljene železniške postaje, kjer pobere šolarko, ki je edina potnica na tem koncu otoka Hokkaido na severu Japonske. Odpelje jo in pripelje domov Britanski dnevnik The Independent poroča, da pride vlak zadnja tri leta vsak delovnik okoli 7.04 na postajo Kami Shirataki, da lahko mlado dekle odide v šolo. Edino potnico pripelje vsak dan nazaj okoli 5.08 ure popoldan. Forget Harry Potter and platform 9¾, this station stays open for only one daily passenger https://t.co/Yr2WNqc6ZQ pic.twitter.com/6vbsrSFfbO — Scott Kerr (@scott_kerr) January 12, 2016 Vodstvo železniškega podjetja je pred tremi leti razmišljalo, da bi postajo zaprlo, a si je premislilo, ko se je seznanilo z dekličino zgodbo. Vozil bo še do 26. marca Kitajska CCTV je poročala tudi, da so prihod in odhod vlaka celo prilagodili njenemu šolskemu urniku. Vlak bo na postaji ustavljal le še do 26. marca 2016, ko bo dekle zaključilo šolanje."
http://zurnal24.si/slovenija/lanski-regresi-letos-190919,slovenija,190919,"Lanski regresi letos Virant bo iskal lanski regres v letošnjem proračunu, sindikati na to ne bodo pristali. ""To ni postavka za stroške, povezane z delom, ampak postavka za stroške, povezane z napačnimi odločitvami politike,"" se je odzval Janez Posedi, vodja koordinacije stavkovnih odborov sindikatov javnega sektorja na napovedi, da bo treba denar za lanski regres iskati v masi plač za letošnje leto. Na ministrstvu za notranje zadeve in javno upravo so se odločili, da bo vlada predlagala sindikatom, da se neizplačan del regresa za letni dopust za lansko leto z obrestmi izplača vsem javnim uslužbencem, ne le tistim, ki so vložili (in dobili) kolektivne tožbe zaradi neizplačila. Pri tem pa bo, kot so zapisali, treba ta sredstva za stroške dela v letu 2013 poiskati z dogovorom glede dodatnih ukrepov o drugih stroških dela zaposlenih. Virant bi kompenziral Tudi minister za javno upravo Gregor Virant je že napovedal, da bo treba lanski regres javnim uslužbencem ""kompenzirati z drugimi ukrepi"" in da bo rešitve iskal v okviru pogajanj o vzdržni masi plač za letošnje leto. Ti regresi naj bi namreč z obrestmi nanesli na okoli 50 milijonov evrov. Tistim, ki so dobili tožbe, bodo razliko do 692 evrov polnega regresa izplačali v 30 dneh, kdaj jo bodo preostalim, pa še ni jasno. Posedi je ob tem opozoril, da so sindikati opozarjali na protipravnost znižanja regresa, ministrstvo za finance pa naj bi ukrep vseeno samovoljno vključilo v zakon za uravnoteženje javnih financ. ""Pričakujemo, da bodo našli tistega, ki je odgovoren za to, da bo plačal vsaj del obresti; potem se bodo mogoče odvadili početi protipravne stvari,"" je dodal."
http://zurnal24.si/slovenija/pravniki-o-zlorabi-prava-98325,slovenija,98325,"Pravniki o zlorabi prava Zloraba instituta stečaja, ustanavljanje slamnatih podjetij ali zavlačevanje postopkov so samo trije aktualni primeri zlorabe prava, o kateri bo danes tekla beseda na okrogli mizi v Portorožu.  Če v temelju ne bomo ničesar spremenili v sistemu, bomo periodično doživljali krize, sanirali nosilce gospodarskih moči in pristajali na določeno število žrtev, lahko jih imenujete tudi kolateralne ali neposredne. Lojze Ude (vir: STA) ""Sodnike in druge nosilce sodne oblasti je treba odločneje ščititi pred posplošenimi kritikami in napadi politike in nosilcev gospodarske moči,"" je po navedbah STA ob odprtju 36. srečanja Dnevi slovenskih pravnikov v Portorožu dejal Lojze Ude, predsednik Zveze društev pravnikov Slovenije. ""Tudi naše združenje ima to nalogo,"" je poudaril po navedbah agencije. S svojimi prispevki bo v 12 sekcijah, na dveh okroglih mizah in javni tribuni sodelovalo 77 uglednih strokovnjakov. Obravnavali bodo najaktualnejše teme z različnih pravnih področij, na popoldanski večerni mizi pa bodo govorili tudi o zlorabi prava. ""V zvezi z zlorabo prava mi ta trenutek najprej pride na misel zloraba instituta stečaja, ko se podjetja likvidirajo v trenutku, ko mogoče ni pravi čas za to,"" pravi Miha Kozinc, predsednik odvetniške zbornice. Aktualna zloraba prava je tudi ustanavljanje slamnatih podjetij in zavlačevanje postopkov. ""Pravo se sicer lahko zlorablja povsod,"" poudarja. ""Vsako izvrševanje pravic, ki so določene v pravu, a se jih uporablja v nasprotju s smislom teh pravic, je zloraba prava,"" pojasnjuje Kozinc. ""Pri zavlačevanju postopkov se uporabljajo pravna sredstva, ki so dovoljena, a se zlorabljajo na način, ki ga zakonodajalec ni predvidel.""O zlorabi prava se bodo pozno popoldne pogovarjali Albin Igličar, Katarina Kresal, Marijan Pavčnik, Marko Pavliha in Aleš Zalar. Okroglo mizo bo vodil Lojze Ude."
http://zurnal24.si/slovenija/crna-kronika/prijatelj-zanika-predajo-denarja-94058,slovenija,94058,"Prijatelj zanika predajo denarja Srečko Prijatelj zanika svojo navzočnost pri predaji denarja Časarju. Poslanec SNS Srečko Prijatelj je v današnji obravnavi na koprskem okrožnem sodišču dejal, da ni bil nikoli navzoč pri predaji denarja nekdanjemu predsedniku uprave Luke Koper Robertu Časarju za nakup zemljišč na Orleški gmajni pri Sežani. Novogoriški poslovnež Marjan Mikuž, Časar in Prijatelj naj bi namreč skupaj izpeljali posel nakupa zemljišč na Orleški gmajni pri Sežani. Mikuž naj bi kupil posamezna zemljišča in jih Luki Koper prodal za precej višjo vsoto, razliko pa naj bi si razdelili. Časar naj bi od tega prejel 90 tisoč evrov, kar pa je že zanikal.Na današnji obravnavi so poslušali tudi pogovor Mikuža pri preiskovalnem sodniku ter njegovo izpoved na drugem zaslišanju pri sodniku, ki se je odvijalo marca. Ko je preiskovalni sodnik takrat Mikuža vprašal, ali se boji Prijatelja, je ta odvrnil, kdo se ga pa ne bi. Ponovil je, da je Prijatelj pričakoval tretjino provizije.Kot priča je danes nastopil tudi skupni prijatelj Mikuža in Srečka Prijatelja, upokojeni dramski igralec Sergej Ferrari. Obtožnica Prijatelja namreč med drugim bremeni tudi izsiljevanja direktorice lokalne televizije Vitel Dolores Žigon Klaut, Ferrari pa ima na omenjeni televiziji svojo oddajo. Ferrari je danes dejal, da mu je Žigon Klautova naročila, naj reče Prijatelju, da preneha s pošiljanjem sms-sporočil in z grožnjami. Potem ko je Ferrari to Prijatelju sporočil, je poslanec naslednji dan direktorico televizije vprašal, zakaj pošilja kurirje, je dejal Ferrari."
https://zurnal24.si/sport/nogomet/tevez-trobental-na-torinskem-derbiju-224295,sport,224295,"Tevez trobental na torinskem derbiju Roma je pred nedeljskim torinskim derbijem pritisnila na vodilni Juventus z zmago v Bologni, za katero je svoj prvenec zabil Radja Nainggolan (1:0). Rimljani imajo v žepu še prestavljeno tekmo. Minimalna zmaga Juventusa v italijaskem državnem nogometnem prvenstvu bi bila za vodilni klub lige zgolj 'nov dan v pisarni', če ne bi na tekmi 25. kola igrali proti prav posebnemu tekmecu. Na mestnem derbiju so se pomerili s Torinom in se z zadetkom Carlosa Teveza utrdili na vrhu prvenstvene lestvice, obenem pa še potrdili dominanco v mestu. Kar se zadetkov tiče, tekma ni imela veliko ponuditi. Edini zadetek na tekmi je bil delo Argentinca Teveza, ki se je poveselil z igranjem na trobento. Nekdanji član obeh velikanov iz Manchestra je z imenitnim strelom po obrati izven kazenskega prostora matiral vratarja Daniela Padellija, ki ga kasneje tudi iz lepših priložnosti ni več premagal. Moštvo slovenskega reprezentanta Jasmina Kurtića odgovora ni našlo saj je Gianluigi Buffon ob pomoči obrambe zaprl poti do gola. Črno-beli so s tem zadržali prednost devetih točk pred Romo, ki jim z dobro igro grozi iz ozadja. Volkulja zavija za hrbtom stare dame EPA Lov za vodilnim Juventusom je AS Roma s tekmo manj v Bologni znova začela brez kapetana Francesca Tottija, ki je s tribune spremljal začetek tekme z vročim Mattio Destrom v konici napada. Na sredini igrišča je celo tekmo na domačem stadionu odigral slovenski reprezentant Rene Krhin. Interjev šolarček Destro je na zadnji ligaški tekmi z ""dvojčkom"" poskrbel za zmago nad Sampdorio, tokrat pa je pred nedeljskim torinskim derbijem gol za pritisk nad prvaki zabil Radja Nainggolan. Podaja Pjanića našla pravi cilj Belgijski vezist je v 37. minuti izkoristil podajo Miralema Pjanića in prvič v dresu Rome zatresel mrežo za 1:0, potem ko je Destro zatresel okvir gola. Bologna je imela svoje priložnosti, Krhin je zapretil po kotu v drugem polčasu, a ji ni uspelo zabiti za novo pomembno točko v boju za obstanek. Roma je na izenačeni tekmi prikazala čvrsto obrambno predstavo, a bi lahko znova dobila boleč gol v zadnjih trenutkih, toda žoga je po strelu z glavo Lazarosa Christodoulopoulosa zletela mimo vrat. Varovanci Davideja Ballardinija so ostali pri vsega dveh zmagah v štirih mesecih in ostajajo le dve točki nad mesti, ki ob koncu sezone vodijo v Serie B. Vedno boljši Napoli se bo šele v ponedeljek pomeril z Genoo, takrat pa bo igrala tudi četrta Fiorentina, ki bo v boju z Napolijem za tretje mesto morala izenačiti ali še raje – izboljšati rezultat južnjakov na gostovanju pri Parmi. Rolando odrešil Inter, zmaga Milana EPA Nogometni navdušenci v Milanu so bili lahko delno zadovoljni s tekmama njihovih prvoligašev v 25. kolu. Na razpredelnici boljši Inter je doma proti Caglairiju zgolj remiziral z 1:1 in s tem znova dal priložnost Fiorentini, da se na četrtem mestu malce odcepi in jim oddalji igranje v Ligi prvakov. Gostje so se te točke zagotovo bolj veselili, saj so s tem še malce pobegnili coni izpada. Veliko bolj veseli so bili lahko v tistem delu mesta, ki drži pesti za rdeče-črne. AC Milan je v gosteh z 2:0 premagal neugodno Sampdorio in se še bolj približal željenim mestom, ki vodijo v evropska tekmovanja. Trener Clarence Seedorf je znova izven ekipe pustil Valterja Birso, novo zmago na njegov račun pa sta z zadetkoma prinesla janaurski okrepitvi Adel Taarabt in Adil Rami. Italijanska liga, 25. kolo: Bologna : AS Roma 0:1 (0:1)Nainggolan (37)Rene Krhin (Bologna) je odigral celo tekmo. Livorno : Hellas Verona 2:3 (0:3)Paulinho (72), Greco (73); Janković (33), Romulo (43), Toni (45) ChievoVerona : Catania 2:0 (1:0)Thereau (37/11-m), Rigoni (68)Boštjan Cesar je igral celo tekmo, Dejan Lazarević (oba Chievo) pa je sedel na klopi za rezerve. Inter : Cagliari 1:1 (0:1)Rolando (52); Pinilla (40/11-m)Samir Handanović (Inter) je odigral celotno tekmo. Sampdoria : AC Milan 0:2 (0:1)Taarabt (12), Rami (58)RK: Lopez (73)/ SampdoriaValterja Birse (AC Milan) ni bilo v ekipi. Udinese : Atalanta 1:1 (0:1)Di Natale (71/11-m); Brivio (24) Juventus : Torino 1:0 (1:0)Tevez (30)Jasmin Kurtić (Torino) je odigral celo tekmo. Ob 20.45: Lazio – Sassuolo Ponedeljek ob 19.00: Parma – Fiorentina Ob 21.00: Napoli – Genoa"
https://zurnal24.si/svet/turcija-voli-parlament-126134,svet,126134,"Turčija voli parlament V Turčiji volijo parlament. Volilo bo 50 milijonov volilnih upravičencev. Večino naj bi osvojila Stranka za pravičnost in razvoj (AKP) premiera Recepa Tayyipa Erdogana. To bo zanje že tretji mandat. O zmagovalcu praktično ni dvoma, vprašanje je le, koliko glasov bo osvojila Stranka za pravičnost in razvoj (AKP) premiera Recepa Tayyipa Erdogana oziroma ali bo dobila zadostno večino za spremembo ustave.Po javnomnenjskih raziskavah bi lahko islamistična AKP, za katero bi to bila že tretja zapovrstna zmaga, dobila okoli polovico glasov. Glavna opozicijska stranka, sekularna Republikanska ljudska stranka (CHP) Kemala Kilicdarogluja, pa računa na okoli 30 odstotkov glasov.V parlament naj bi se prebilo tudi okrog 30 neodvisnih poslancev, ki jih podpira glavna kurdska stranka, Stranka za mir in demokracijo (BDP). Ta prav zaradi zanjo nedosegljivega volilnega praga kandidira z neodvisnimi kandidati, ki so neposredno izvoljeni v parlament.Obeta se sprememba ustaveV turškem parlamentu je 550 poslancev, vladajoča AKP pa si prizadeva dobiti vsaj 330 sedežev, kar bi ji omogočilo, da sama začne postopek za spremembo ustave, o kateri bi nato na referendumu odločali volivci.Dvotretjinska večina 367 sedežev, ki se glede na javnomnenjske raziskave sicer ne zdi verjetna, pa bi AKP omogočila, da ustavne spremembe, ki naj bi šle v smeri večje liberalizacije države, izvede celo brez referenduma.Kljub Erdoganovim obljubam o liberalizaciji turške družbe pa mnogi ocenjujejo, da bi bilo za Turčijo nevarno, če bi AKP dobila preveč glasov."
http://zurnal24.si/sport/nogomet/pri-arsenalu-podpisujejo-254267,sport,254267,"Pri Arsenalu podpisujejo Vodstvo angleškega nogometnega prvoligaša Arsenala iz Londona je podaljšalo sodelovanje s Špancem Santijem Cazorlo in Angležem Theom Walcottom.  Theo Walcott je podpisal novo štiriletno pogodbo pri Arsenalu, medtem ko je Santi Cazorla prav tako pristal na pogoje, ki mu jih je ponudil londonski klub. 26-letnik, ki je igralec z najdaljšim stažem pri Arsenalu, je poleti znova vstopil v zadnje leto na pogodbi, trener Arsène Wenger pa v nedeljo razkril, da je dogovor vedno bližje, potem ko se je okoli angleškega reprezentanta na stadionu Emirates kot pred leti spet vnela prava borba. Zdaj je Walcott podpisal pogodbo, ki ga bo na stadionu Emirates zadržala do poletja leta 2019, medtem ko je Cazorla preslišal klic Atlético Madrida in se odločil ostati v Londonu. ""Zelo smo zadovoljni, da smo podaljšali pogodbi s Santijem in Theom. Oba sta igralca vrhunskega kova, ki sta izjemno pomembna in imata velik vpliv v našem moštvu,"" je Wenger povedal za uradno spletno stran kluba. ""Poleg ogromnih prispevkov na zelenici imata oba veliko izkušenj in sta zelo priljubljena izven igrišč. Zelo smo zadovoljni, da sta oba pristala na podaljšanje pogodbe, to pa naši ekipi zagotavlja nadaljnjo stabilnost v smislu kakovosti,"" je še dodal francoski strateg. Aubameyang do leta 2020 Gabonski nogometni reprezentant Pierre-Emerick Aubameyang pa je podaljšal pogodbo z nemškim prvoligašem Borussio Dortmund, katere član je tudi slovenski reprezentant Kevin Kampl. Aubameyang bo po novem v Dortmundu ostal do leta 2020, potem ko je za dve leti podaljšal sodelovanje. ""Dortmund je postal moj drugi dom. Tukaj igram z vsem srcem in nikoli si nisem želel zapustiti kluba,"" je dejal 26-letni napadalec. Aubameyang je postal stalni član udarne črno-rumene ekipe, potem ko se je leta 2013 v Nemčijo preselil iz St. Etienna. V minuli sezoni je dosegel 25 zadetkov."
http://zurnal24.si/magazin/horoskop-in-numerologija/odgovor-sifra-218tijek-218498,magazin,218498,"Odgovor - ŠIFRA: 218TIjek Ali v kratkem prejmem kakšno večjo vsoto denarja oziroma kdaj? Kot večkrat poudarjamo, numerologija ni prerokovanje. Vaše vprašanje je bolj primerno za vedeževalko ali jasnovidno osebo. Na splošno lahko odgovorim, da se nahajate v letu 5, ki nosi nihanja in spremembe, kar seveda lahko pomeni tudi denar. Najbolj ugoden mesec pred koncem leta bo december, v letu 2014 pa februar in nato znova november."
https://zurnal24.si/slovenija/crna-kronika/proti-celju-divjal-z-205-kmh-135548,slovenija,135548,"Proti Celju divjal z 205 km/h Policisti so v nedeljo na radar ujeli voznika, ki je na avtocesti proti Celju drvel z 205 km/h. Na cesti vse več smrtnih žrtev. Število najbolj naraslo na mariborskem območju.  Celjski policisti so v nedeljo okoli poldneva na avtocesti izven naselja Šentrupert pri prehitri vožnji ujeli voznika osebnega vozila BMW. V smeri proti Celju je vozil z 205 kilometri na uro. Na Policijski upravi Celje opozarjajo, da bi se vsak voznik, ki si drzne toliko prekoračiti hitrost, moral zavedati, da je tovrstno ravnanje smrtno nevarno. Zato voznike opozarjajo na upoštevanje cestnih pravil in hitrostnih omejitev. Na cesti vse več mrtvih Samo v preteklem tednu je na cesti umrlo šest ljudi. Število smrtnih žrtev na cesti se kljub zaostritvi kazni še vedno povečuje. Na območju Policijske uprave Ljubljana je v letošnjem letu za posledicami prometnih nesreč umrlo 29 ljudi. V istem obdobju leta 2010 31, leta 2009 pa v istem časovnem obdobju 36.Manj smrtnih žrtev kot v lanskem letu beležijo na območju Policijske uprave Novo mesto, kjer je letos umrlo že osem udeležencev v prometu, v enakem obdobju lani pa 11. Na mariborskem območju umrlo 13 ljudi več kot lani Za največ je število smrtnih žrtev naraslo na mariborskem območju. Letos je življenje zaradi prometne nesreče izgubilo že 27 ljudi, v enakem obdobju lani 14, v celotnem letu 2010 pa 18. Na območju Policijske uprave Celje je v enakem obdobju lani umrlo 10 ljudi, letos že 11. Na območju Kranja pa je letos umrlo že 12 ljudi, kar je tri več kot v enakem obdobju lani. Na območju Policijske uprave Nova Gorica je letos umrlo pet (šest) ljudi. V zvezi s tem morebiti velja opozoriti, da na tem območju še vedno iščejo pogrešanega 23-letnega voznika osebnega avtomobila iz okolice Tolmina, ki je bil 14. marca 2011 ob približno 16.30 udeležen v prometni nesreči na cesti Kanal ob Soči–Tolmin, za naseljem Doblar pri kraju Pri turškem križu; od takrat naprej omenjena oseba še ni bila najdena in je še vedno pogrešana, so sporočili s Policijske uprave Nova Gorica. Letos so slovenske ceste terjale 102 smrtni žrtvi, v enakem obdobju lani pa 99."
http://zurnal24.si/magazin/vip/sabina-ze-razmislja-o-otrocih-117853,magazin,117853,"Sabina že razmišlja o otrocih Sabina Remar je sicer trenutno precej zaposlena tako v manekenskih vodah kot v študentskih klopeh, vendar že razmišlja o otrocih. Slovenski model Sabina Remar je še vedno aktivna v manekenskem poslu in veliko časa preživi v tujini. Ujeli smo jo ravno pred potovanjem na Ciper, kamor odhaja na snemanje, ki bo trajalo do 14. aprila. Poleg tega pa lepotička obiskuje tudi zadnji letnik menedžmenta v Kranju. Njen cilj je čim prej dokončati študij, kar pa ni vedno najbolj preprosto: ""Težka kombinacija je. Saj se trudim, ampak je težko, če me ni."" Prejšnji teden je bila na obisku v Sloveniji Sabinina sestra, ki drugače živi na Švedskem, s seboj pa je pripeljala tudi sinčka Emila, ki, kot nam je povedala Sabina, v njej vsakič znova prebudi materinske čute. ""Vsakič, ko se vidimo, me prime, da bi tudi jaz imela otroke."" Poleg tega je dodala: ""Seveda razmišljam o tem. Saj slej kot prej jih bom tudi imela, ampak vse ob pravem času."" Zaenkrat se ji zdi, da je še preveč leteča, poleg tega pa bi rada pred materinstvom zaključila določene stvari v življenju. O poroki se s partnerjem Tomažem Kraljem zaenkrat še ne pogovarjata."
http://zurnal24.si/slovenija/ljudje-razocarani-bratuskova-pleza-185827,slovenija,185827,"Ljudje razočarani, Bratuškova pleza Ljudje trenutno najbolj zaupajo stranki SD, ugotavlja najnovejša raziskava Vox Populi. Alenka Bratušek pleza po lestvici priljubljenosti. Če bi bile volitve v nedeljo, bi največ glasov, 14,5 odstotka, dobila SD. Sledita SDS z 10,4-odstotno in PS s 6,8-odstotno podporo. SLS podpira 4,8 odstotka vprašanih, DeSUS štirje odstotki, NSi 2,7 in DL 2,3 odstotka vprašanih, kažejo rezultati javnomnenjske ankete Vox populi, ki jo je za Dnevnik in POP TV pripravila agencija Ninamedia. V primerjavi s prejšnjimi meseci se lestvica ni bistveno spremenila. Skoraj 53-odstoten ostaja tudi delež tistih, ki so na vprašanje, katero stranko bi volili, odgovorili z ""ne vem"" ali ""ne bom volil"". Od strank prejšnje vladne koalicije je ob zamenjavi vlade podpora DL padla za dve odstotni točki na 2,3 odstotka, SLS in NSi za po eno odstotno točko na 4,8 oz. 2,7 odstotka, SDS pa je ostala na istem. Po drugi strani so se za SD in DeSUS volilne možnosti popravile za dve odstotni točki. Slednja bi z marca izkazano štiriodstotno podporo ravno še uspela izpolniti pogoj za vstop v DZ. Za malenkost se je okrepila tudi podpora PS. Vlada Janeza Janše je v raziskavi Vox populi za njen zadnji mesec vladanja, ko je formalno opravljala le še tekoče posle, dobila celo boljšo oceno kot mesece prej. Februarja je njeno delo kot uspešno ocenjevalo le slabih 14 odstotkov vprašanih, da dela slabo pa 84 odstotkov, kar je najslabša ocena v enoletnem delovanju te vlade. Tokrat je razmerje uspešno-neuspešno delo za odhajajočo vlado nekoliko ugodnejše, in sicer 27 proti 68. Povprečna ocena dela DZ je po anketi 2,48. Janković in Janša pri dnu Na lestvici popularnih politikov so tokrat prav vsi dobili boljše ocene, toda na vrhu ni sprememb. Vodilna trojka, Borut Pahor, Radovan Žerjav in Janez Potočnik, je tako ostal na svojih mestih. Vzpenjanje po lestvici nadaljuje Alenka Bratušek, ki je februarja zasedla sedmo, marca pa že četrto mesto. Na dnu lestvice so Zoran Janković in Matej Tonin, zadnji je Janez Janša. Kaj javno mnenje meni o novi vladi pod taktirko Bratuškove, bo Vox populi prvič izmeril prihodnji mesec. Skoraj zagotovo pa ne bo dosegla popularnosti Janeza Drnovška, ki je bil na čelu štirih vlad od leta 1992 do 2002. Da je bil pokojni Drnovšek najboljši predsednik vlade, v tokratni anketi Vox populi meni kar 61 odstotkov vprašanih. Znižati plače v javnem sektorju Tokrat so anketirance spraševali tudi o tem, na kakšen način bi bilo primerno zapolniti luknjo v državnem proračunu. S skoraj 31 odstotki je bil daleč najpogostejši odgovor znižanje mase plač v javnem sektorju."
http://zurnal24.si/sport/nogomet/drogba-razbil-arsenal-62341,sport,62341,"Drogba razbil Arsenal Nedelja je na angleških nogometnih zelenicah rezervirana za mestna derbija. Everton in Liverpool sta že opravila svoje delo. Veliko bolje je šlo od rok redsom, ki so zmagali z 2:0. Arsenal : Chelsea 0:3. Chelsea : Arsenal 0:3V pičlih štirih minutah je bilo konec Arsenalovih sanj o zmagi na velikem derbiju 14. kola angleškega nogometnega državnega prvenstva. V 41. minuti je svoj jubilejni, deseti gol dosegel Drogba. Večino dela je opravil Ashley Cole, ki je z leve strani kazenskega prostora podal ostro žogo v sredino, Drogba pa je le podstavil nogo in ta se je najprej od prečke, nato pa od vratnice odbila v gol Almunie. Štiri minute kasneje pa je padel na las podoben zadetek, ko je Vermaelen premagal svojega vratarja. Kot da to ne bi bilo dovolj, je Drogba zabil še štiri minute do konca. Evrogol si lahko ogledate v videu. Everton : Liverpool 0:2Na Goodison Parku sta se v 14. kolu udarila mestna rivala Everton in Liverpool, varovanci Rafaela Beniteza pa so poskrbeli, da je stadion razočaranih obrazov zapustila večina od 40.000 navijačev. Srečanje so bolje začeli gostitelje, ki so dobivali bitko na sredini igrišča, a so že v 12. minuti doživeli šok. Mascherano je udaril s kakšnih 30 metrov udaril proti golu, žoga pa se je dotaknila Jospeha Yoba. Branilec nigerijskih korenin je bil posredni krivec tudi pri akciji za drugi gol, ko je nerodno posredoval pri visoki podaji v kazenski prostor, ponujene priložnosti pa ni izpustil Kuyt. Portsmouth : Manchester United 1:4 (VIDEO)Nogometaši Manchestra Uniteda so morali gostovanje v Portsmouthu pri istoimenskem prvoligašu opraviti brez stratega Alexa Fergusona. No, ne povsem brez, saj je Škot sedel na tribuni, kjer je moral odslužiti eno od dveh tekem prepovedi, ki si jih je prislužil zaradi kritiziranja sodnika Alana Wileyja nekaj kol prej. Če se je Škot hladil na tribunah Fratton Parka pa je klop ob obali prvič preizkusil nekdanji trener Chelseaja Avram Grant. Izraelec je vodil prvo tekmo kot glavni trener mornarjev, po tem ko so se slednji razšli s Paulom Hartom. Po nekaj imenitnih obrambah rezervnega vratarja rdečih vragov Tomasza Kuszczaka je povedel United - prekršek nad Waynom Rooneyjem je pomenil najstrožjo kazen, ki jo je prvi napadalec Anglije tudi izkoristil. Toda že čez dobrih pet minut je Portsmouth izenačil, saj je sodnik Mike Dean še drugič pokazal na belo točko zaradi prekrška oz. vlečenja za majico Nemanje Vidića. Kevin Prince Boateng je bil zanesljiv in izenačil na 1:1. Furiozen začetek drugega polčasa, v katerem je Rooney zadel dvakrat v šestih minutah (enkrat iz 11-m) je pomenil konec upov mornarjev, ki jih je še dodatno pokopal zimzeleni Ryan Giggs za končnih 4:1. Valižan je na predvečer svojega 36. rojstnega dne zabil svoj 100. gol v Premier League in še enkrat več potrdil svoje mojstrstvo. Manchester City : Hull City 1:1 (VIDEO)Novo razočaranje je navijačem pripravil Manchester City in obenem postavil še neslaven rekord. Z domačim remijem proti Hull Cityju (1:1) so postavili nov premierligaški mejnik - sedem zaporednih remijev! Točko tigrom je z enajstmetrovko v zadnjih desetih minutah prinesel ""fantazist"" s sredine igrišča Jimmy Bullard, po tem ko je sinjemodre v vodstvo malo pred koncem prvega dela popeljal Shaun Wright-Phillips. City bo imel po tekmi kar nekaj pritožb, saj sodeč po posnetkih Joleona Lescotta žoga le ni zadela v roko, kar je menil sodnik in dosodil že omenjeno enajstmetrovko. Aston Villa : Tottenham Hotspur 1:1 (VIDEO)Kot zadnja sta v soboto na igrišče v Birminghamu stopila Aston Villa in Tottenham (1:1). Od Spursov seveda ni bilo pričakovati, da bi ponovili zgoraj omenjeno golijado proti Wiganu in je tudi niso.Villa je povedla že v 10. minuti, ko je zadel ""lokalni fant"" Gabriel Agbonlahor. Spursi so nato kmalu prevzeli pobudo in pletli mrežo okrog Villinega gola, obrambni obroč domačih pa je prebil šele Michael Dawson. Branilec Spursov je strel soigralca Jermaina Defoeja ustavil z roko in žogo poslal v levi kot vratarja Brada Friedla, a sodnik gola ni razveljavil. Neverjetna tekma je potekala tudi na Upton Parku v Londonu, kjer je domači West Ham United proti Burnleyju že vodil s 5:0, nato pa hudo popustil in z nekaj obrambnimi lapsusi na koncu slavil ""le"" s 5:3. Wigan je po pravi katastrofi proti Tottenhamu v prejšnjem kolu (1:9) odgovoril na najboljši možni način in slavil v dvoboju proti nekdanjemu trenerju Stevu Brucu in njegovemu Sunderlandu (1:0). Premier League, lestvica:1. Chelsea 362. Manchester U. 31 (+1)3. Tottenham 264. Arsenal 25 (-1)5. Liverpool 23...18. Bolton 1219. Wolverhampton 1020. Portsmouth 7 (+1) Angleško prvenstvo, 14. koloPortsmouth : Manchester United 1:4 (1:1)Boateng (32/11-m); Rooney (25/11-m, 48, 54/11-m), Giggs (87) Fulham : Bolton Wanderers 1:1 (0:1)Duff (75); Klasnić (35)Manchester City : Hull City 1:1 (1:0)Wright-Phillips (45); Bullard (82/11-m)West Ham United : Burnley 5:3 (3:0)Collison (18), Stanislas (33), Cole (43/11-m), Franco (51), Jimenez (64/11-m); Fletcher (68, 74), Eagles (90)RK: Caldwell (90/Burnley)Wigan : Sunderland 1:0 (0:0)Rodallega (76) Blackburn Rovers : Stoke City 0:0 Aston Villa : Tottenham Hotspur 1:1 (1:0)Agbonlahor (10); Dawson (77)Nedelja:Wolverhampton : Birmingham City 0:1Bowyer (3) Everton : Liverpool 0:2Kuyt (80); (Yoobo 12 AG)Arsenal : Chelsea 0:3Drogba (41, 86); Vermaelen (45, AG)"
https://zurnal24.si/sport/slovenija-ima-novo-evropsko-prvakinjo-316088,sport,316088,"Slovenija ima novo svetovno prvakinjo Izjemna Janja Garnbret je pometla s konkurenco v Innsbrucku. Janja Garnbret je nova svetovna prvakinja v balvanskem plezanju. Devetnajstletna Korošica si je zlato kolajno v balvanih priplezala na svetovnem prvenstvu v športnem plezanju v Innsbrucku, kjer se je prejšnjo soboto zavihtela do srebra v težavnosti. ""Finale je bil super težak, v enih balvanih nisem vedela, kaj bi naredila, a bilo je čudovito. Sem super vesela, ker sem osvojila zlato kolajno. To so bile moje sanje,"" so bile prve besede slovenske tekmovalke po osvojenem zlatu. To je njena tretja kolajna na svetovnih prvenstvih. Prvo, zlato, je osvojila pred dvema letoma na prvenstvu v Parizu, ko je konkurenco premagala v težavnosti. Garnbretova je vodila že po kvalifikacijah in polfinalu. A je po polfinalu tožila nad bolečino v desni rami, posledico dolge sezone, ki ji je nagajala pri kakšnem od zelo težkih finalnih balvanov. S tem dosežkom je Garnbretova tudi prva favoritinja za zmago v nedeljski olimpijski kombinaciji, v novi disciplini, ki bo doživela tekmovalno premiero prav v Innsbrucku, in v kateri se bo za kolajne pomerilo najboljših šest v obeh konkurencah in v vseh treh disciplinah. Epa V soboto bosta na sporedu še moška polfinale in finale v balvanih z dvema Slovencema na startu polfinala, Jernejem Kruderjem in Gregorjem Vezonikom. Druga slovenska polfinalistka Katja Kadić je tekmovanje končala na 12. mestu. Garnbretova so na zadnjem balvanu, ki ni več odločal o ničemer, potem ko se je iztekel čas, premagala čustva, padla je na kolena in se je zjokala. Devetnajstletnico, ki ima kot prva Slovenka dve kolajni s svetovnega prvenstva v dveh individualnih disciplinah, balvanih in težavnosti, so nato objele in ji čestitale tekmice. Japonka Akiyo Noguchi, ki je na zadnjih dveh prvenstvih osvojila bron, se je veselila srebra, Srbkinji Staši Gejo je pripadel bron. Avstrijka Jessica Pilz je bila četrta, Japonka Miho Nonaka peto mesto, Švicarka Petra Klingler, zlata pred dvema letoma v Parizu, pa je bila šesta."
https://zurnal24.si/sport/dober-slovenski-dan-na-sveti-travi-312616,sport,312616,"Dober slovenski dan na sveti travi Dekleta rešujejo slovensko čast. Slovenska teniška igralka Andreja Klepač se je prebila v 2. krog turnirja za grand slam v Wimbledonu. V konkurenci dvojic je v zaostalem dvoboju 1. kroga skupaj s Španko Mario Jose Martinez Sanchez, s katero sta četrti nosilki, premagala romunsko-francoski par Irina Bara/Alize Cornet s 7:5, 6:7 (3) in 6:3. V 2. krogu Slovenko in Španko čakata Slovakinja Magdalena Rybarikova in Hrvatica Petra Martić. Že pred tem pa se je v 3. krog uvrstila Katarina Srebotnik. Ta je skupaj z Američanko Vanio King, s katero sta 17. nosilki, v 2. krogu premagala Kitajko Xin-Yun Han in Tajko Luksiko Kumkhum s 6:3, 3:6 in 6:3. V naslednjem krogu Srebotnikovo in Kingovo čakata šesti nosilki, Kanadčanka Gabriela Dabrowski in Kitajka Yi-Fan Xu. Grozi mu kazen Šport Ura za 600.000 €, a nobenega občutka za čas"
http://zurnal24.si/magazin/horoskop-in-numerologija/numerologinja-odgovarja-sifra-afrika255-42422,magazin,42422,"Numerologinja odgovarja - ŠIFRA: afrika255 Zanima me, kakšen partner bi mi karakterno ustrezal? Vi ste zelo čutna ter senzibilna oseba, ki jo skrbi za druge in je pripravljena zatajiti svoje potrebe ter želje, da bi ugodila drugim. Vaše Število življenjske poti ter Število usode sta 6, kar pomeni, da vam ogromno pomenita harmonija in mir v medsebojnih odnosih. Pomeni tudi, da ste izjemno razumevajoči in predvidevam, da ste drugim trdna opora. Ko pa se zaljubite, pa nekako zgodba postane nekoliko drugačna - vaše Število duše je 7, kar pomeni, da postanete bolj zadržani, da čustev ne izražate več z lahhkoto in nemalokdaj potrebujete svojo zasebnost ter mir. Najboljši partner za vas bi bila oseba, ki ima tudi Število usode 7, kajti v tej lastnosti bi se dopolnjevala. Sicer pa bi vam ustrezala oseba, ki je samostojna, ki ima v svojem življenju kar nekaj hobijev ali zaposlitev - kajti tako bi vi imeli svoj čas zase in za svojo intimo. Vsekakor cenite inteligenco, analitičnost ter sposobnost logičnega sklepanja pri nasportnem spolu. Privlači vas vsekakor lepota ter umirjenost ženske, a več vam pomeni, da je ta pametna in sposobna razmišljati s svojo glavo."
http://zurnal24.si/sport/nogomet/bilica-zeleli-zamenjati-na-letalu-137278,sport,137278,"Bilića želeli zamenjati na letalu Hrvaški Večernji list piše, da so želeli v Hrvaški nogometni zvezi selektorja Slavena Bilića zamenjati, ko se je z ekipo po porazu v Grčiji z 0:2 vračal z letalom v Zagreb. Linč naj bi preprečil šef Dinama Zdravko Mamič. Po velikem razočaranju in porazu hrvaških nogometašev v Atenah proti Grčiji z 0:2, s čimer so pod velik vprašaj postavili nastop na EP prihodnje leto, bo po vsej verjetnosti glavna žrtev selektor Slaven Bilić, ki so ga vodilni možje Hrvaške nogometne zveze želeli odstaviti po hitrem postopku kar na letališču. ""Linč"" naj bi po pisanju Večernjega lista preprečil šef Dinama Zdravko Mamić.Vlatko Marković je napovedal izredno sejo, kjer bodo odločali o usodi selektorja Slavena Bilića. Prvi mož HNZ-ja Marković naj bi po tekmi besnel, saj je neuvrstitev Hrvaške na SP zvezo stala 10 milijonov evrov, prav tolikšen znesek pa je pod vprašaj postavil poraz v Grčiji.Usoda znana po Latviji""Ne bo me stal 20 milijonov evrov,"" je nad Bilićem besnel Marković. Praktično vsi iz HNZ so bili z nogometaši v Atenah, Bilića pa naj bi pred zamenjavo kar na letališču v Zagrebu rešila Zdravko Mamić in Pero Vičan, pomembna člana zveze, ki sta zagovarjala dejstvo, da bi bilo smešno selektorja zamenjati pred tekmo z Latvijo. Hrvaško in Bilića bi zmaga nad Latvijci in spodrsljal Grčije še neposredno vodili na EP, v nasprotnem pa bodo naši južni sosedje pot na Poljsko in v Ukrajino iskali v dodatnih kvalifikacijah. Bilićeva usoda se bo kot kaže odločala v sredo, ko bo dokončno znano, katero mesto bo v kvalifikacijah zasedla Hrvaška. Na Hrvaškem se že na glas omenjajo morebitni nasledniki. Najbolj vroč je Igor Štimac, ki si ga želi tudi Marković, glavni konkurent pa naj bi bil nekdanji hrvaški selektor, ki je nazadnje vodil Črno Goro Cico Kranjčar."
http://zurnal24.si/slovenija/komentarji-in-kolumne/pozor-oropali-bodo-upokojence-83446,slovenija,83446,"Pozor, oropali bodo upokojence! Če bo luknja v pokojninski blagajni prevelika, bo to bolelo vse davkoplačevalce. Poleg vseh bonitet, ki jih imajo na voljo nekateri slovenski državljani, zaposleni v ustanovah EU (od službenega vozila, stanovanja, zdravstvenih storitev in podobno), bodo lahko od septembra, če bodo želeli – kar zagotovo bodo, ker je shema EU za njih ugodnejša (beri donosnejša) –, praznili slovensko pokojninsko blagajno. In to kljub temu, da naš pokojninski sistem temelji na načelu medgeneracijske solidarnosti – plačaš danes, da to porabi zdajšnji upokojenec, medtem ko bodo naše pokojnine plačevali zaposleni takrat, ko bomo mi v pokoju. A to za tiste iz organov EU sploh ni pomembno. Slovenija je članica EU in uredbe mora izpolnjevati. Tudi take, ki jasno kažejo, da gre za privilegij.Luknja! Glede na zdajšnje vloge za prenos sredstev, ki jih je prejel ZPIZ, bo iz pokojninske blagajne odteklo okoli pol milijona evrov, ki bi jih sicer porabili za izplačevanje zdajšnjih pokojnin. Naj izpostavimo, da je za to do zdaj zaprosila le slaba desetina zaposlenih v ustanovah EU, po neuradnih podatkih pa jih je skupaj kar okoli 540 (uradnih podatkov o natančnem številu ni)! Pa izračunajmo: če delimo pol milijona s 36, ugotovimo, da je povprečen evrokrat v slovensko pokojninsko blagajno prispeval slabih 14 tisoč evrov. Če to povprečje zmnožimo s 540, pa se seznanimo s tako imenovanim worst case scenario (slovensko: z najslabšim možnim razpletom): pokojninsko blagajno bi lahko evrokrati oropali za 7,5 milijona evrov. Kdo pa bo potem krpal luknjo v pokojninski blagajni? Nihče drug kot davkoplačevalci."
http://zurnal24.si/sport/nadal-na-robu-solz-to-je-del-zivljenja-220771,sport,220771,"Nadal na robu solz: To je del življenja Najboljši tenisač na svetu Rafael Nadal je po porazu proti Stanislasu Wawrinki čestital svojemu nasprotniku in zatrdil, da poškodba hrbta ni resna. Španec Rafael Nadal je na čustveni tiskovni konferenci, kjer so ga za nekaj trenutkov premagale solze, čestital Stanislasu Wawrinki, ki si je v Melbournu priigral prvi grand slam v svoji karieri. Nadalova herojstva premalo: to je Stanov dan! ''Stan, zaslužil si si ta naslov, ti in tvoja ekipa, s katero imam sijajen odnos. Sreča ni bila na moji strani in zaslužiš si vse čestitke. Za mano sta dve čustveni nedelji, hvala navijačem, trudil sem se po najboljših močeh. Vidimo se čez 12 mesecev,'' je na igrišču povedal Nadal, ki je večino finalnega obračuna odigral z bolečinami v hrbtu, kar se je najbolj poznalo na njegovem začetnem udarcu, ki je dosegal hitrost od 160 do 170 km/h.''Poškodba ni resna, gre le za bolečino, ki me bo ovirala nekaj dni, štiri ali pet. To je to. A na tako pomembnem obračunu ne moreš zmagati s takšnim počutjem. Prvič se mi je kaj takega zgodilo v tako pomembnem trenutku, čeprav sem imel podoben občutek že lani v Montrealu,'' je povedal Nadal, ki je nelagodje začutil že med ogrevanjem. ''Med ogrevanjem sem opazil, da nekaj ni v redu, stanje pa se je z vsako servisno igro še poslabšalo. Na tem turnirju res nimam sreče, zato mi je težko, saj mi pogoji ustrezajo. A to je del življenja. Nisem hotel predati v finalu in ponosen sem nase, da mi je uspelo,'' je dodal zmagovalec 13 turnirjev za grand slam, ki je med zahvalnim govorom požel bučen aplavz občinstva. ''Pomislil sem, da bi predal'' Kljub bolečinam je Nadalu uspelo osvojiti tretji niz. ''Vedno se trudim po najboljših močeh. Niz sem dobil, ker je Stan postal nervozen. Dvakrat ali trikrat sem pomisli, da bi predal in mu segel v roko. Dal sem vse od sebe. Žalosten sem, a obenem vesel, saj od mene nihče ne more zahtevati več. Kot sem rekel, takšno je življenje in tak je šport,'' je še povedal najboljši španski tenisač vseh časov in še enkrat čestital svojemu dobremu prijatelju.''Igral je neverjetno, tako kot do sedaj. Dobra prijatelja sva. Če bi ga hotel premagati, bi moral biti v pravi formi, da bi ga lahko ogrozil. Preprosto nisem bil v stanju za kaj takega,'' je zaključil Nadal, ki je Wawrinko pred finalom v Melbournu premagal na 12 zaporednih obračunih in dobil vseh 26 nizov. Wawrinka bo s to zmago v ponedeljek uvrščen na tretje mesto lestvice ATP, s tem pa bo končno postal najbolje uvrščeni Švicar v karavani teniških profesionalcev. Trenutek, ko se je vse spremenilo: Vrhunci finala OP Avstralije:"
https://zurnal24.si/sport/nogomet/ronaldo-predmet-policijske-preiskave-316896,sport,316896,"Policisti nad Ronalda Nad zvezdnika torinskega Juventusa se zgrinjajo črni oblaki. Policija je potrdila, da je začela preiskavo domnevnega posilstva nogometnega superzvezdnika Cristiana Ronalda, ki naj bi ga zagrešil pred devetimi leti v eni od hotelskih sob v Las Vegasu. Portugalski reprezentant in član italijanskega Juventusa je te obtožbe nekdanje manekenke že v ponedeljek označil za lažne novice. ""Posilil me je!"" Šport Grozljive podrobnosti: Razkrila, kaj ji je Ronaldo naredil v hotelski sobi Zdaj 34-letna Američanka Kathryn Mayorga trdi, da jo je portugalski zvezdnik poleti 2009 posilil v hotelski sobi v Las Vegasu. Leto po dogodku naj bi skušala doseči izvensodno poravnavo, zvezdnik pa naj bi ji plačal 375.000 dolarjev za molk, da zgodbe ne bi poslala v javnost. Nemški časnik Der Spiegel trdi, da ima dokumente, ki potrjujejo besede Američanke. Mayorga je prejšnji mesec proti Ronaldu vložila ovadbo na okrožno sodišče v Nevadi. Policija v Las Vegasu pa je v ponedeljkovi izjavi, v kateri superzvezdnika sicer ni imenovala, potrdila, da preiskuje primer spolnega napada na omenjeni datum, poroča AFP. Pri tem so pojasnili, da gre za ponovno odprtje primera, saj se je domnevna žrtev na policijo obrnila že v času, ko naj bi se napad zgodil, in takrat tudi opravila zdravniški pregled. ""Žrtev v času, ko je bila ovadba podana, detektivom ni razkrila lokacije dogodka niti ponudila opisa osumljenca. Zdravstveni pregled je bil opravljen,"" so po poročanju AFP sporočili iz lasvegaške policije. ""Primer je policija ponovno odprla septembra 2018 in detektivi preverjajo informacije, ki jih je žrtev podala."" V ovadbi, podani na sodišču v Las Vegasu, Mayorga med drugim zatrjuje, da je zaradi napada doživela ""hude duševne bolečine in telesne poškodbe"", posledice katerih je bila tudi depresija, kasneje pa tudi težave z alkoholom. Čeprav se je pozneje v dogovoru zavezala k molku o dogodku v zameno za prejem 375.000 dolarjev, pa sedaj izpodbija veljavnost tega dogovora, saj trdi, da takrat zaradi posledic napada ni bila opravilno sposobna sklepati takšnega dogovora. V ovadbi dodatno izpodbija dogovor, ker naj bi predstavljal poskus prikrivanja kaznivega dejanja, ki nima zastaralnega roka. V pogovoru za Der Spiegel je Mayorga, sicer novinarka po izobrazbi, pojasnila, da jo je k razkritju primera med drugim spodbudilo gibanje #MeToo (Jaz tudi). Portugalski nogometaš kategorično zanika vse obtožbe proti njemu in pravi, da je šlo za sporazumen spolni odnos. V spletnem klepetu na Instagramu je zadevo označil za lažno novico. ""Kar so rekli, je izmišljeno, gre za lažne novice,"" je dejal 33-letnik v objavi na družbenem omrežju, ki pa je bila kasneje izbrisana, poroča AFP. Ob tem pa so njegovi odvetniki napovedali tožbo proti Der Spieglu zaradi ""očitno nezakonitega"" pisanja, ki predstavlja ""verjetno eno najhujših kršitev osebnostnih pravic v zadnjih letih"""
http://zurnal24.si/sport/nogomet/hodgson-oznanil-konec-riove-kariere-169257,sport,169257," Hodgson oznanil konec Riove kariere Selektor angleške reprezentance Roy Hodgson se je znašel v veliki zadregi. Petinšestedesetletni strateg je potnikom na podzemni železnici Londona oznanil konec reprezentančne kariere Ria Ferdinanda, nogometašu rdečih vragov pa se je za nepremišljeno potezo že opravičil. Angleški The Mirror poroča, da je Hodgson med vožnjo po podzemni želenici Londona potnikom razkril, da Rio Ferdinand ne bo več igral za anleško izbrano vrsto. ''Močno dvomim. Že nekaj časa ni igral za Anglijo. Konec je, kar se tiče Anglije in Ria Ferdianda,'' naj bi povedal Anglež. Nogometaš Manchester Uniteda, ki je zbral 81 reprezentančnih nastopov, še vedno upa, da se bo lahko vrnil na mednarodno nogometno prizorišče. Potem ko Ferdinand ni prejel vabila v reprezentanco, so mediji razlog pripisovali sporu med Johnom Terryjem in Antonom Ferdinandom. Po Hodgsonovih besedah je bil Terry, ki je slovo od reprezentance oznanil 23. septembra, izbran zaradi nogometnih razlogov. EPA Hodgsonove besede o prihodnost Ria Ferdinanda so v angleških medijih odjeknile kot eksplozija, zato je selektor že ponudil svoje opravičilo nogometašu Uniteda. ''Opravičujem se Ferdinandu in nikoli ne bi namigoval, da ne bom uporabil določenega nogometaša. Poskušal sem stopiti v stik z Riom in žal mi je, da o nepomembnem pogovoru poročajo na takšen način. Nisem rekel, da je njegova kariera končana. Morda sem po neumnosti priznal, da ga ne bom vpoklical. Razočaran sem, da se na to gleda kot na pomanjkanje spoštovanja do Ria. Kot do igralca in človeka čutim od njega veliko spoštovanja. Nikoli si ne bi drznil proglasiti konec njegove kariere. Odločitev o igranju je stvar posameznika. Sam ostajam zvest svoji odločitvi in vztrajam pri igralcih, ki sem jih izbral za evropsko prvenstvo,'' je povedal Hodgson, ki se je tako naučil pomembne lekcije. EPA ''Nekdo me je vprašal, če se bo Rio vrnil, in dogovoril sem 'mislim, da ne'. To je bilo to, vendar tega ne bi smel narediti. Naredil sem napako in opravičujem se. To naj bo v poduk vsem ostalim, ki me srečajo na podzemni. Ne bodite užaljeni, če ne želim odgovarjati na vaša vprašanja,'' je zaključil Hodgson."
http://zurnal24.si/slovenija/crna-kronika/zivljenje-v-krskem-postaja-nevarno-61747,slovenija,61747,"Življenje v Krškem postaja nevarno V Krškem so v minulih dneh policisti imeli precej dela. Nek moški je skušal zadušiti svojo nekdanjo partnerko, drugi je grozil s samomorom in ustrelitvijo, tretji pa je končal na urgenci, ker je razburil soseda. Na Policijski upravi Krško so s kazensko ovadbo suma poskusa uboja k preiskovalnemu sodniku privedli 34-letnika iz okolice Krškega. Razpad zveze razburil moškega15. novembra se je prepir med partnerjema, ki sta končala dolgoletno zvezo, sprevrgel v grožnje. 34-letni osumljenec je začel groziti svoji 29-letni partnerki. Po tem, ko je ona poklicala 113, pa so se grožnje sprevgrle še v telesno nasilje.Moški naj bi poskušal svojo nekdanjo partnerko zadušiti, vendar je ta še uspela zakričati, na njene krike pa se je odzval mladoletni sin, ki se je v sosednjem prostoru igral z vrstnikom, nakar je osumljeni z dušenjem prenehal.Osumljenec je bil sicer v preteklih letih že obravnavan zaradi kaznivih dejanj z elementi nasilja, odvzeta mu je bila prostost in s kazensko ovadbo so ga privedli na zaslišanje k preiskovalnemu sodniku, ki je zanj odredil pripor.Prepir se je končal na urgenciKrški policisti so 20. novembra v naselju Gorica pri Krškem obravnavali tudi kršitev javnega reda in miru, pri kateri je bila ena oseba hudo telesno poškodovana. Poškodovani 25-letnik naj bi želel soseda opozoriti na razgrajanje otrok. Med njima je prišlo do prepira, ki se je končal z zlomljeno nogo in prevozom na urgenco.Policisti so pri ogledu odvzeli prostost 16-letniku, ki je ob prihodu policistov kršil javni red in mir in se na njihov poziv ni hotel umiriti. Za poškodovanje 25-letnika so kazensko ovadili njegovega 60-letnega očeta. 16-letniku, ki je kršil javni red in mir, so izdali plačilni nalog.Grozil s samomorom in ustrelitvijoPoleg teh dogodkov pa so v Krškem prejeli še nujen klic, da v Sevnici občan grozi s samomorom z ustrelitvijo. Policisti so prijeli 38-letnika, ki je v domačem stanovanju ob očitnih znakih vpliva alkohola s puško nekajkrat na slepo ustrelil, nato pa grozil s samomorom.Zanj so odredili pridržanje, zaradi grožnje pa je dežurni zdravnik zanj odredil še hospitalizacijo v psihiatrični bolnišnici."
https://zurnal24.si/magazin/vip/tako-duhovito-je-burger-king-odgovoril-kanyeju-westu-319038,magazin,319038,"Tako duhovito je Burger King odgovoril Kanyeju Westu Bo Kanye West še kdaj šel v Burger King? Verjetno ne. Glasbenik Kanye West, goreč podpornik Donalda Trumpa in eden najbolj vase zagledanih zvezdnikov, je na Twitterju delil vest, da je McDonald’s njegova najljubša restavracija. Njegovo sporočilo je retvitalo skoraj 70 tisoč ljudi in sporočilo je doseglo tudi konkurenco. Twitter Uradni britanski Twitter profil Burger Kinga mu je namreč odgovoril. “To marsikaj razloži,” so napisali. Njihov tvit je bil še bolj popularen od Westovega … Twitter"
http://zurnal24.si/svet/ce-se-naredis-noro-dobis-gore-denarja-154775,svet,154775,"""Če se narediš noro, dobiš gore denarja"" Bivši italijanski premier Silvio Berlusconi, ki mu na milanskem sodišču sodijo zaradi plačanih spolnih odnosov z mladoletno prostitutko Ruby, je slednji obljubil gore denarja, če se naredi noro.  Italijanski časnik La Repubblica je danes objavil posnetek pogovora med Ruby in eno njenih prijateljic, v katerem Ruby pojasnjuje, da so Silvio Berlusconi in njegova ekipa zaskrbljeni, ker je bila mladoletna. Zato ji je dejal, da nikakor ne sme povedati resnice. Telefonski pogovor je italijanska policija posnela oktobra leta 2010, v njem pa Ruby navaja še, da je zaradi prispevkov v časopisih na temo zabav in njene mladoletnosti pri Berlusconijevih ljudeh zelo napeto. La Repubblica še navaja, da so se za objavo izvirnih prisluhov odločili, ker je bivši premier nedavno dejal, da so objavljeni prepisi prisluhov daleč od resnice. V prihodnjih dneh pa naj bi objavili še dodatne posnetke prisluhov. Spomnimo Berlusconi se je minuli petek prvič pojavil na sojenju v tej zadevi in po poročanju italijanskih medijev pojasnil, da vzdržuje 42 žensk in da vsaka mesečno od njega prejme najmanj 2.500 evrov. Te naj bi prijatelji zapustili, njihovi starši pa so morali zapreti podjetja, in to samo zato, ker so se pri njem udeleževale navadnih večerij. Sodni proces jim je, tako trdi Berlusconi, uničil življenje."
http://zurnal24.si/sport/nogomet/povsod-kriza-arsenal-pa-podvojil-prihodke-168720,sport,168720,"Povsod kriza, Arsenal pa podvojil prihodke Prodaje najboljših igralcev iz sezone v sezono razburjajo navijače Arsenala, ki jim gre v nos tudi stiskaštvo trenerja Arsèna Wengerja. Topničarji so v času hude finančne krize kljub vsemu klub, ki je v zadnjem obdobju celo podvojil svoje prihodke, svoje vizije pa ne namerava spreminjati. Izvrstno finančno zdravje Arsenala vseeno ni bilo ""zastonj"" - klub je kakšen kos srebrnine nazadnje osvojil leta 2005, naslov angleškega prvaka pa leto prej, medtem pa so ga po zapravljivosti že davno prehiteli Manchester City, Chelsea in ostali novodobni vladarji otoškega nogometa. ""Lahko in bomo si utrli svojo lastno pot do uspeha in se izognili veliko primerom klubov po celi Evropi, ki se trudijo preživeti, potem ko so lovili sanje in zapravljali več, kot so pridelali,"" je ob objavi rezultatov poslovanja dejal Arsenalov izvršni direktor Ivan Gazidis. Topničarji, ki so v večinski lasti ameriškega poslovneža Stana Kroenkeja, so kljub minimalnem vložku ostali v vrhu Premier League, v Ligi prvakov pa niso manjkali že 15 let. Po odhodih Samirja Nasrija in Cesca Fàbregasa je klub pred letošnjo sezono zapustil še en zvezdnik, Robin van Persie, kar je znova razjezilo navijače kljub novim 30 milijonom evrov v blagajni. Bitka za oblast v upravi Klub je v letu 2012 (do 31. maja) zabeležil 46 milijonov evrov prihodkov, kar je skoraj 19 milijonov več kot v lanskem letu. Samo s prodajo igralcev, Nasrija in Fàbregasa, je klub pridelal 32 milijonov evrov. Vsi niso navdušeni nad to politiko - eden izmed glavnih delničarjev kluba, uzbekistanski miljarder Ališer Usmanov, je že večkrat kritiziral vodstvo zaradi prodaje glavnih zvezd. Prihodek iz nogometnih dejavnosti je vseeno narasel na 295 milijonov evrov. To je sicer več kot sto milijonov evrov manj od Manchester Uniteda (402 milijona), ki je svojo blagajno obogatil predvsem po zaslugi uspešnega marketinga na tujem trgu (Azija, Združene države Amerike). Gazidis je še dodal, da bo Arsenal skušal še dodatno povišati prihodke z novim pokroviteljem in opremljevalcem za sezono 2013/14. Trenutno imajo topnilčarji podpisani pogodbi z opremljevalcem Nike in letalskim prevoznikom Emirates. United je avgusta podpisal sedemletno pogodbo s podjetjem General Motors, ki bo za napis Chevrolet na majicah od leta 2014 dalje odštel 432 milijonov evrov."
https://zurnal24.si/svet/eksplozija-v-splitu-315869,svet,315869,"Eksplozija v Splitu Sredi popoldneva je odjeknila močna eksplozija. V Splitu na Hrvaškem je včeraj popoldne prišlo do eksplozije, v kateri so bili poškodovani trije delavci, ki so popravljali zunanjo enoto klima naprave na eni izmed stanovanjskih stavb. Vse tri delavce so prepeljali v splitsko bolnišnico, ki je k sreči v neposredni bližini mesta nesreče. Štele so dobesedno minute. Eden izmed trojice delavcev je lažje poškodovan, dva težje, za življenje enega se zdravniki še borijo. ""Zelo močno je počilo, kot da bi šlo za močno eksplozijo. Delavci so menda polnili klimo, ko je počilo. Delavci so dobili hude opekline, eden ima zlomljeno nogo in roko, drugi nogo, stanje enega je bilo očitno zelo hudo,"" je za portal Index.hr povedal eden izmed očividcev. Splitska policija pri tem potrjuje, da so ob 17.20 prejeli obvestilo o eksploziji, v kateri so bile poškodovane tri osebe. Po prvih neuradnih podatkih naj bi do eksplozije prišlo zaradi varjenja. Tragično Svet Mladenič po udarcu umrl na šolskem tekmovanju Hrvaška Svet Ljudje na plaži v šoku, turisti krvavi dezurni@zurnal24.si"
http://zurnal24.si/sport/nogomet/bravo-pozabil-da-ni-clan-barcelone-279640,sport,279640,"Bravo 'pozabil', da ni član Barcelone Lionel Messsi je na domačem Camp Nouu potopil barko nekdanjega trenerja Pepa Guardiole. Barceloni je do zmage pomagal tudi Claudio Bravo, ki si je privoščil hudo napako. Katalonski velikan je v tretjem krogu skupinskega dela Lige prvakov na domačem terenu nadigral Manchester City (4:0), ki ga vodi nekdanji trener Barcelone Pep Guardiola. Lionel Messi je bivšemu stategu ob vrnitvi na Camp Nou postregel s hat-trickom, piko na i pa je minuto pred iztekom rednega dela dodal Neymar. Pep izgubil 'doma' ob hat-tricku Messija Manchester City je od 53. minute - takrat je španski prvak vodil z 1:0 - igral z nogometašem manj, saj si je Claudio Bravo, ki je avgusta letos zapustil Barcelono in podpisal štiriletno pogodbo z angleškim velikanom, privoščil hudo napako in si prislužil rdeči karton. Če je Čilenec želel nekdanjemu klubu dokazati, da so s prodajo naredili veliko napako, mu to ni najbolje uspelo, saj je dosegel prav nasprotni učinek.Bravo je v uvodnih minutah prvega polčasa očitno pozabil, da z Luisom Suárezom nista več soigralca in žogo podal naravnost v noge enega najsmrtonosnejših napadalcev na svetu. V naslednjem trenutku se je izkazal z obrambo izven šestnajstmetrskega prostora, a kaj ko si je pri tem pomagal z roko. Srbski sodnik Milorad Mažić je vratarju Barcelone pokazal rdeči karton in Cityjeve možnosti za preobrat so povsem splahnele. Messi, ki je v 17. minuti poskrbel za vodstvo domače ekipe, je v 61. minuti zadel še drugič, osem minut kasneje pa dopolnil hat-trick. Argentinec je minuto pred iztekom rednega dela prispeval še podajo, po kateri se je med strelce vpisal Neymar.'''Vedno je težko igrati z desetimi igralci proti enajstim nogometašem Barcelone. Do tistega trenutka je bila tekma uravnotežena. Ko Messi, Suárez in Neymar napadejo, je zelo težko. Vsi poznamo Barço, napadalci te bodo kaznovali. Igrali smo pogumno,'' je povedal Guardiola in se doaknil velike napake prvega čuvaja mreže.''Nogomet včasih postane igra napak in Bravo ve, kaj je naredil. Ne dvomim vanj. Razočaran je in iz tega se bo nekaj naučil,'' je bil prizanesljiv španski strateg. Please let us take a moment to laugh at guardiola for selling joe Hart for this bravo of a jokepic.twitter.com/ud2huCQ8tp — 90thMin(@90thMin) 19 October 2016 Po hudi napaki Brava so na svoj račun prišli vsi pristaši Joea Harta, ki kot posojeni nogometaš igra za italijanski Torino. Guardiola po prevzemu kluba ni bil zadovoljen z vratarjem angleške izbrane vrste, zato je v ekipo pripeljal Brava. Tvitosfera ni bila prizanesljiva. Joe hart must be sat with his feet up, a brew in hand, wetting himself at Man City's keeper choice — Gareth seddon (@Gazseddon) 19 October 2016 ""If Claudio Bravo makes a mistake in a forest and no one is around to see it, does Joe Hart still laugh?"" — Ryan Williams (@razza699) 19 October 2016 ""But Claudio Bravo is good with his feet""pic.twitter.com/Up5YgpUhlD — BigSport (@BigSportGB) 19 October 2016 Joe Hart finishes a glass of a smooth Tuscan red. It is 10pm in Turin. He smiles softly to himself.""Bravo, Claudio. Bravo."" — Jon Hudson (@JonHudson) 19 October 2016"
https://zurnal24.si/slovenija/prisotnih-85-poslancev-koga-nip-314654,slovenija,314654,"Prisotnih 85 poslancev, koga ni? Pri preverjanju prisotnosti je bilo odsotnih pet poslancev. Danes poslanci odločajo, ali bo Marjan Šarec dobil možnost, da sestavi vlado. Pri preverjanju prisotnosti, je bilo prisotnih 85 poslancev. Preverili smo, kdo je manjkal oziroma ni pritisnil na tipko. Prisotnosti nista potrdila oba predstavnika narodnostnih skupnosti, Horváth Ferenc in Žiža Felice, Kaloh Dejan, SDS, Peček Igor, LMŠ in Trček Franc, Levica. Ni izključeno, da bodo na sejo prišli kasneje, saj je preverjanje kvoruma potekalo le minuto čez deseto. Nekateri, na primer oba poslanca narodnostnih skupnosti, sta se v razpravi že oglasila, spregovoril je tudi že poslanec Franc Trček. Preberete lahko, kaj je v svojem govoru Slovencem obljubil Marjan Šarec. Slovenija Prvi umik bodoče bodoče koalicije dezurni@zurnal24.si"
http://zurnal24.si/sport/nogomet/de-boer-bo-premislil-o-ponudbi-londoncanov-231481,sport,231481,"De Boer bo premislil o ponudbi Londončanov Moštvo Tottenham Hotspur išče novega trenerja, za prvo tarčo pa so si izbrali trenerja Ajaxa Franka DeBoera.  Pred dnevi je amsterdamski Ajax še četrtič zapored osvojil naslov državnih prvakov, zdaj pa se jim obeta, da ostanejo brez tvorca uspehov, trenerja Franka de Boera. Slednji se pripravlja na pogovore z vodstvom londonskega Tottenhama, ki si želi Nizozemca pripeljati kot zamenjavo za Tima Sherwooda, kateremu se čas na klopi Spursov izteka že odkar je prvič sedel nanjo. Londončani so se za de Boera zanimali že med zimskim prestopnim rokom, a so takrat prejeli jasno sporočilo, da nekdanjega nogometaša Barcelone selitev ne zanima. Zdaj se je zadeva nekoliko spremenila, saj je de Boer dejal, da ga pogovori z angleškim prvoligašem še kako zanimajo in prav lahko bi se zgodilo, da bi se po koncu sezone preselil v Anglijo. ""K pridejo predstavniki Tottenhama, želim slišati kaj imajo povedati, seveda po 3. maju. Jasno je, da morajo imeti dober načrt, Ajaxa ne bi zapustil kar tako. A Spurs so ekipa za katere imam dober občutek, igrajo dober nogomet. Po zadnji tekmi so jasno izrazili zanimanje meni in (športnemu direktorju op. a.) Marcu Overmarsu in razmislil bom o tej možnosti. Govoril bom in poslušal, po tem pa se bom prepustil mojim občutkom,"" je dejal mlajši od dvojčkov de Boer."
http://zurnal24.si/sport/nogomet/pecnik-na-debiju-zabil-prvi-gol-za-stojanovica-200371,sport,200371,"Pečnik na debiju zabil prvi gol za Stojanovića Slaviša Stojanović in Nejc Pečnik sta se na debiju pred domačimi navijači veselila zmage Crvene zvezde na Marakani, za katero je prvi gol prispeval prav slovenski reprezentant. Crvena zvezda je na prvi uradni tekmi pod novim trenerjem Slavišo Stojanovićem na domači Marakani premagala islandski ÍBV. Bivši slovenski selektor je od prve minute ponudil priložnost nekdanjemu varovancu Nejcu Pečniku, ki se mu je ""zahvalil"" že po 12 minutah igre, ko je pričakal podajo Filipa Kasalice na drugi vratnici in žogo poslal pod prečko za 1:0. Beograjčani so zmago pred znova številčnim občinstvom potrdili v 76. minuti, ko je bil natančen Nikola Mijailović. Še en nekdanji slovenski selektor, Matjaž Kek, je svojega naslednika na klopi reprezentance prekosil z visoko zmago nad velškim Prestatyn Townom, ki mu je njegova Rijeka zabila kar pet golov (5:0). Milaničev Sturm brez golov na Islandiji Hat-trick za mariborskega stratega je pod pečinami Kantride prispeval Leon Benko, ob debiju visokoraslega Ivana Krstanovića, ki je obalnega prvoligaša nedavno okrepil po prestopu iz zagrebškega Dinama, pa sta zadela še Vedran Jugović in Damir Zlomislić. Rijeko pred povratno tekmo na Otoku v nedeljo čaka še ""jadranski derbi"" proti splitskemu Hajduku. ""Bili"" so z golom Maria Maloče šele deset minut pred koncem strli odpor makedonskega Turnova, ki se s Poljuda domov na jug Makedonije vrača z izjemno ugodnim rezultatom (2:1). Darko Milanič in Robert Berić sta na Islandiji s Sturmom brez golov remizirala pri Breidabliku. Mladi napadalec je spet odigral vseh 90 minut. Kvalifikacije za Evropsko ligo, 2. krog, prve tekme: Crvena zvezda : ÍBV 2:0 (1:0)Pečnik (12), Mijailović (76)Pečnik (Zvezda) je odigral celo tekmo. Hajduk Split : Turnovo 2:1 (1:1)Bencun (8), Maloča (79); Blaževski (45/11-m) Śląsk Wrocław : Rudar Pljevlja 4:0 (2:0)Paixão (5, 9), Sobota (56), Plaku (70)Stevanović (Śląsk) je igral do 84. minute. Rijeka : Prestatyn Town FC 5:0 (2:0)Benko (19, 23, 60), Jugović (67), Zlomislić (85)Škarabota (Rijeka) ni bilo v ekipi. Breidablik : Sturm Gradec 0:0Berić (Sturm) je odigral celo tekmo. Beroe : Hapoel Tel-Aviv 1:4 (1:2)Hristov (25); Gordana (5), Damari (9, 54), Shechter (60)Ilić (Hapoel) je odigral celo tekmo. Zrinjski Mostar : Botev Plovdiv 1:1 (1:0)Simeunović (21); Kortzorg (47)RK: Stojkić (44/Zrinjski); Domovčiski (45/Botev)Džinića (Botev) ni bilo v ekipi. Irtjš Pavlodar : Široki Brijeg 3:2 (2:0)Šomko (14), Jurin (40), Sujumbajev (86); Kordić (56), Šilić (65) Mladost Podgorica : FK Senica 2:2 (0:1)Knežević (54/11-m), Taku (86); Kalabiska (34), Diarrassouba (76) Dinamo Minsk : Lokomotiva Zagreb 1:2 (0:2)Veselinović (62); Šitum (11), Mišić (41)RK: Simović (73/Dinamo) Kukësi : Sarajevo 3:2 (2:2)Hoxha (24), Popović (45), Almuca (58); Popović (32/a.g.), Todorović (33) Vojvodina : Honvéd 2:0 (1:0)Trajković (19), Vranješ (71/11-m)"
http://zurnal24.si/magazin/vip/od-device-do-pornoigralke-48030,magazin,48030,"Od device do pornoigralke? Susan Boyle, ki je zaradi svojega izjemnega glasu čez noč postala prava zvezda, je dobila mamljivo ponudbo. Novopečeni zvezdi britanskega šova, kjer izbirajo mlade talente, Susan Boyle, je pornoindustrija ponudila milijon dolarjev, če bi pred kamerami izgubila nedolžnost. ""Želimo si posneti film zdaj, ko je Susan v središču pozornosti,"" je povedal Mark Kulkis, eden od ustvarjalcev fimov za odrasle podjetja Kick Ass Pictures. ""Prepričan sem, da je Susan po sedeminštiridesetih letih devištva prav tako nestrpna kot vsi ostali."" Kako nestrpna je, pa ve samo ona. Ali se bo odločila za ta usodni korak? Za zdaj je izrazila željo, da bi bila samo pevka … Susan je 11. aprila presenetila na izboru mladih talentov, ko je zapela odlomek pesmi I Dreamed a Dream iz muzikala Les Miserables. V nekaj dneh je po spletnih straneh po vsem svetu postala prava atrakcija, po nekaterih izračunih pa jo je videlo več kot 90 milijonov ljudi. Sicer Susan živi sama z mačko, razkrila pa je, da je še nikoli v življenju ni nihče poljubil. Ženitnih ponudb pa ji zdaj nikakor ne manjka."
http://zurnal24.si/magazin/vip/zastrupila-sem-se-s-hrano-97548,magazin,97548,"""Zastrupila sem se s hrano"" 16-letna Koprčanka Lejla je zaradi bolezni zapustila oddajo Slovenski top model. Na tekmovanje bi se prijavila še enkrat, njena favoritka pa je 16-letna Maja Fučak.  Si oddajo zapustila zaradi bolezni ali obstaja kakšen drug razlog za to odločitev?Oddajo sem zapustila zaradi bolezni. Malo mi je bilo hudo, ko so punce prebrale moje poslovilno pismo.Se ti zdi, da kljub bolezni ne bi mogla oditi na snemanje in posneti dobrih fotografij? To smo namreč že velikokrat videli v Ameriškem top modelu. Cel dan sem preživela v bolnišnici, zato se snemanja tisti dan nisem bila zmožna udeležiti. Ne vem sicer kako, ampak povedali so mi, da sem se zastrupila s hrano. Bi se na tekmovanje prijavila še enkrat?Še enkrat bi se prijavila na Slovenski top model, ne pa tudi na Supermodel. Že večkrat so me vprašali, če sem se prijavila tudi na Supermodel in moj odgovor je ne.Se boš v prihodnosti še preizkusila v manekenstvu?Poskušala bom. Seveda je zame trenutno najpomembnejša šola, če pa bom dobila kakšno priložnost, jo bom zagrabila. Si s katero od punc v oddaji sklenila prijateljstvo? Nobena od punc razen Maje ne živi v Kopru, pa tudi ona obiskuje šolo v Ljubljani, zato bo malce težje ohranjati stike. Sicer pa se bomo verjetno našle tudi na spletu. Videli smo lahko, da si s Samanto nista bili posebej všeč. Zakaj?Imava popolnoma različna karakterja. Kaj meniš o žiriji?Žirija je v redu, ker je do neke mere kritična. Všeč mi je predvsem to, da člani žirije niso blagi. Ker sem bila v oddaji le en teden in pol, nisem razvila določenega mnenja o Nuši, toda po videzu je pravi top model. Katera je tvoja favoritka in zakaj?Imam več favoritk, najbolj pa navijam za Majo Fučak zaradi njenega obraza, hoje in postave."
http://zurnal24.si/svet/dioksin-tudi-v-mesu-107994,svet,107994,"Dioksin tudi v mesu Nemško kmetijsko ministrstvo je potrdilo, da so v vzorcih piščančjega mesa odkrili povišane stopnje dioksina. Šlo naj bi za dvakrat višjo koncentracijo od dovoljene. Ministrstvo je sporočilo, da okuženo meso ni bilo v prodaji in da naj kratkoročno uživanje takšnega mesa ne bi bilo škodljivo. V vzrocih naj bi bilo 4,99 delov dioksina na trilijon delov mesa, kar je dvakrat več, kot je dovoljeno. Pred tem so zvišane vrednosti dioksina odkrili v jajcih. Revija Focus, ki je prva poročala o okuženem mesu, tudi poroča, da so oblasti v zvezni deželi Schleswig-Holstein zasegle premoženje podjetja Harles&Jentsch, ki je proizvajalo maščobe za krmo, v katerih je bila zvišana vsebnost diokisna. Za takšen ukrep so se oblasti odločile, ker pričakujejo večje število zahtevkov za odškodnine, ki bodo naslovljeni na podjetje. Že včeraj je prišlo na dan, da so v podjetju Harles&Jentsch že marca lani ugotovili zvišane vrednosti dioksina v svojih izdelkih, vendar tega niso sporočili pristojnim službam. Zaradi tega delo podjetja preiskujejo kriminalisti."
http://zurnal24.si/sport/nogomet/pep-bolj-kot-bayern-zelel-mesto-selektorja-205016,sport,205016,"Pep bolj kot Bayern želel mesto selektorja Nemški tabloid Bild prenaša poročanja angleškega The Independenta, pri katerem trdijo, da je želel Josep Guardiola bolj kot Bayern voditi angleško reprezentanco. Josep Guardiola naj bi imel ob koncu svojega službovanja pri Barceloni precej drugačne načrte, piše The Independent. Bolj kot trener Bayerna si je namreč želel postati selektor Anglije, potem ko je februarja lani njeno krmilo presenetljivo zapustil Fabio Capello. Prišlo je celo do tega, da je nekdanji vezist Španije prek svojih posrednikov stopil v stik z angleško nogometno zvezo (FA) in predstavil željo, da bi ""tri leve"" popeljal na evropsko prvenstvo v Ukrajini in na Poljskem leta 2012. Želeli so Angleža ""Na srečo za Bayern so Angleži ponudbo zavrnili. Morda so jim storili celo uslugo,"" piše Bild. Ne da bi se pogovorili z najboljšim evropskim trenerjem zadnjih let, so se namreč odločili za Roya Hodgsona, bojda le zato, ker so želeli po Capellovi strahovladi na klopi imeti domačina. ""Že od začetka smo bili jasni, da si želimo na klopi imeti Angleža,"" je za The Independent dejal predstavnik za odnose z javnostmi pri FA. Preostalo je, kot pravijo, zgodovina – Guardiola je zapustil Barcelono in odšel na enoletni oddih, med katerim se je okrog novega leta odločil prevzeti bavarskega velikana."
http://zurnal24.si/magazin/na-ta-seks-sem-dolgo-cakala-155373,magazin,155373,"Na ta seks sem dolgo čakala Ravno pravi čas sem ga potegnila za rokav in odvlekla ven iz lokala, kjer je postajalo peklensko napeto. Z nekim tipom sta se ves čas grdo gledala, potem pa sta si celo skočila v lase. Tudi preostala najina in njegova družba si je stala nasproti, zato sem se odločila, da za tisti večer končava naše druženje. Sprehod po svežem zraku je obema dobro del in kmalu sva se pričela pogovarjati o povsem drugih rečeh. Bilo mu je žal, da pred leti nisva bila skupaj, ko se je nekaj pričelo plesti med nama. Kasneje sva šla vsak svojo pot, a ostala prijatelja in člana iste družbe. Priznala sem mu, da sem bila močno ljubosumna, ko je hodil s Tajo, ki je dobro vedela, kako se počutim in me zaradi tega še nalašč zbadala s podrobnimi opisi njunih intimnih trenutkov. To se mu je zdelo smešno in videti je bilo, da zelo uživa v moji izpovedi. Takrat me je prvič objel preko ramen in me stisnil k sebi. V trenutku sem začutila neko noro energijo med nama, ki naju je še bolj povezala in zaželela sem si ga bolj kot vsega na svetu. Ves čas sem imela na koncu jezika nekaj besed, ki bi mu dale vedeti, kaj se mi plete po glavi, a mi jih ni bilo treba izgovoriti. Dobro je vedel, česa si želim in me povsem sproščeno vprašal: »Greva k meni?« Pokimala sem in se nasmehnila, ko me je poljubil na lice. Vso pot do njegovega doma sem bila v napetem pričakovanju in se veselila dejstva, da se je večer obrnil, kot se je. Za trenutek me je pustil samo in odšel pod prho. Vrnil se je v samih spodnjicah, jaz pa sem tresočih kolen odšla mimo njega in pogled pustila na njegovem polnem mednožju. Prha mi je dobro dela, a še bolj bi mi prijalo, če bi bil ob meni. Hitela sem, kolikor sem lahko, se še zadnjič pogledala v ogledalu, preverila ali je muca lepo urejena in si potežkala prsi kot, da bodo potem stale same od sebe. »Lepa si,« je rekel, ko sem stopila pred njega. Neznansko sem hrepenela po njem in tega mi k sreči ni bilo treba več skrivati. Obesila sem se mu okoli vratu, se s prsmi naslonila obenj in ga poljubila na usta. Morala sem stati na prstih, saj je bil nekoliko večji od mene. Je pa zato z rokami podprl mojo zadnjico in mi pomagal pri premagovanju višinske razlike. Poljubljala sva se sredi sobe, se zibala ve eno in drugo stran, nato pa vendarle končala na njegovi postelji. Bilo je zelo prijetno prepuščati se njegovemu ljubkovanju. Nikamor ni hitel in tudi nobenega razloga za to ni imel. Odločila sem se, da bom prespala pri njem in tako sva imela na voljo ves ljubi čas, ki sva ga potrebovala. Moje telo je kar stresalo od vznemirjenja, ko mi je s svojimi ustnicami gladil raven trebušček. Z rokama je objemal moji dojki, poljubljal tudi njiju in me spravljal v zelo odmaknjeno stanje. Ko sem videla, da se je z vročimi poljubi znašel precej nižje kot kdajkoli prej sem upala, da se odpravlja tja, kjer sem si ga najbolj želela. Imela sem prav in kmalu sem se lahko presrečna razkrečila preko cele postelje in uživala v njegovem ljubkovanju moje zelo pohotne češpljice. Znal je, mmm, kako dobro je znal. Bilo je tako lepo, da nisem vedela ali prihajam, mi je že prišlo, ali pa mi šele bo. Ko je naslednjič prišel višje k meni, je bil brez spodnjic. Njegov pokončen korenjak mi je jemal sapo in čas je bil, da mu vrnem lepe trenutke. Med tem, ko sem v usta jemala njegovega lepega tiča, sem nehote pomislila, zakaj sem čakala tako dolgo. No ja, morda pa potem ne bi bilo tako lepo. Še enkrat več sem se spomnila besed prijateljice Taje in sklenila, da ga bom še bolj osrečila, kot je to uspelo njej. Po slabi uri mečkanja pod rjuho sem bila izžeta kot cunja. Noge so me bolele od oklepanja njegovega telesa, a bolečina je bila prijetna in me je spominjala na številne orgazme, ki so se vrstili kot še nikoli. Tako lepo je bilo čutiti njegovega tiča v sebi, pa tudi kasneje, ko sva se odpravila spat in sva se gola privila drug k drugemu, sem z roko ves čas gladila čudovitega korenjaka."
http://zurnal24.si/svet/penis-nasilne-zuzelke-kot-bodalo-156777,svet,156777,"Penis nasilne žuželke kot bodalo Namesto parjenja po običajni poti samec žuželke Xylocoris flavipes uporablja svoj ostri intimni del, da brutalno osemeni samico. Za nekatere žuželke, kot je samica bogomolke, je znano, da požrejo partnerja kmalu po parjenju. To pa se zdi skoraj krotko v primerjavi z nasilnim parjenjem trimilimetrske žuželke Xylocoris flavipes, piše TheWeek.com. Penis samcev je kot bodalo, s katerim zabodejo samico v telo in jo osemenijo. Nova švedska študija je še podrobneje preučila to nenavadno tehniko razmnoževanja. Kakšna je žuželka Xylocoris flavipes? To je majhen hrošč, ki ga pogosto ""uporabljajo"" ljudje, da varuje skladišča semen, ker jé molje in ličinke hroščev ter tako preprečuje drugim žuželkam, da uničujejo zaloge zrn, oreščkov in koruze, česar Xylocoris flavipes ne uživa. Bilo je znano, da samci nasilno napadejo samice, zato so se raziskovalci s švedske univerze Umeå odločili izvedeti več. Kaj natančno se zgodi pri parjenju? Namesto tradicionalnih metod samec s svojim kot bodalo ostrim intimnim delom preluknja oklep samice in ejakulira v notranjosti. Znanstveniki to metodo imenujejo ""travmatična oploditev"". Pušča ""zevajoče rane v samici"", pravi Jennifer Welsh z LiveScience. Zakaj? Predvsem zato, ker se zdi, da deluje, pravi Welshova. Po vrsti poskusov so švedski znanstveniki ugotovili, da samice, ki jih rani več samcev, odložijo veliko jajčec, vendar umrejo v zelo mladih letih. Raziskovalci menijo, da je to morda odgovor na vbodne rane: samice čutijo, da bodo kmalu umrle, zato je njihov evolucijski nagon, da se razmnožujejo hitreje. In zakaj je to dobro zanje? To je zanje dobro predvsem zaradi rasti populacije, zato je z evolucijskega vidika ta grozljiva tehnika razmnoževanja učinkovita. In čeprav oploditev samice drago stane, niso povsem nemočne. Pravzaprav so znanstveniki ugotovili številne edinstvene prilagoditve v njihovi fiziologiji, vključno z razvojem popolnoma novih organov, ki jih obvarujejo pri tej travmatični oploditvi."
http://zurnal24.si/svet/gadafi-pri-nas-vedno-dobrodosel-133241,svet,133241,"Gadafi pri nas ""vedno dobrodošel"" V obdobju otoplitve odnosov med Libijo in Slovenijo so bile izrečene številne besede in obljube, ki bi jih bilo danes težko izpolniti. Naš premier je pred dvema letoma Gadafiju zagotovil, da je v Sloveniji vedno dobrodošel. Gadafi se mu vseeno ni oglasil, sporočajo iz premierjevega kabineta. ""Vodja države Gadafi se je predsedniku vlade Pahorju zahvalil za obisk ter mu dejal, da ga šteje za prijatelja in je v Libiji vedno dobrodošel. Premier Pahor se je libijskemu vodji Gadafiju prav tako zahvalil za prelep sprejem ter dejal, da je tudi vedno dobrodošel v Sloveniji."" Tako blizu sta si bila glede na zapis na spletni strani vlade slovenski premier Borut Pahor in Moamer Gadafi novembra 2009. Stara objava je zakrožila po Twitterju. ""Predsednik vlade Borut Pahor ni prejel nobenega pisma od polkovnika Gadafija, predvidevamo da tudi zato, ker sta se premier Pahor in vlada od samega začetka vstaje v Libiji zelo kritično odzvala do nasilja, ki ga je izvajal režim polkovnika Gadafija,"" pa so nam danes sporočili iz kabineta predsednika vlade. ""Vlada je junija tudi priznala TNC (tranzicijski nacionalni svet, op. n.) kot legitimnega predstavnika libijskega ljudstva,"" so nam še povedali. V Bruslju naj bi jih skrbeli stiki Po aprilskem poročanju STA so se v Bruslju pojavile govorice, da bi bila med Gadafiju prijateljskimi državami lahko tudi Slovenija. Znano jim je bilo namreč, da sta imela Gadafi in Pahor pred začetkom nemirov v Libiji dobre odnose. Uradno potrditve teh govoric ni niti v Bruslju niti v Ljubljani. V Pahorjevem kabinetu zanikajo kakršnekoli stike z Gadafijevim režimom, je takrat poročala agencija. Še lani v Libiji na proslavi Gadafijeve revolucije ""S predsednikom vlade al Mahmudijem sva segla v roke za posel, ki je večji od pol milijarde evrov,"" pa je še septembra lani slovenski javnosti sporočil Pahor. Posel je sklenil ob robu udeležbe na slavnostni večerji ob 41. obletnici libijske revolucije. Da je sklenil posel za podjetje – izkazalo se je, da je šlo za SCT –, je branil s tem, da je Libija ena od držav, ""v kateri je politika zelo pomembna"". Nekdanji hrvaški predsednik bolj prijazen Ta ponedeljek pa se je nekdanji hrvaški predsednik Stipe Mesić v Zagrebu srečal z veleposlaniki ZDA, Rusije in Kitajske, da bi jim posredoval osebno sporočilo libijskega voditelja Moamerja Gadafija. Kot so sporočili iz njegovega urada, je bil Gadafi pripravljen odstopiti, če bo Nato ustavil napade v Libiji. Mesić je bil tudi sicer skeptičen do poročil, da polkovnik strelja na protestnike proti njegovi vladavini. Mesić je bil sicer med 30. junijem 1991 in 6. decembrom 1991 kot član rotirajočega predsedstva predsednik Jugoslavije. Ta je takrat predsedovala gibanju neuvrščenih, tako da je za pol leta prevzel tudi funkcijo generalnega sekretarja tega gibanja. V Gibanju neuvrščenih je tudi Libija, ki jo polkovnik Gadafi vodi od leta 1969."
http://zurnal24.si/slovenija/pahor-omenja-predcasne-volitve-229056,slovenija,229056,"Pahor omenja predčasne volitve Predsednik države meni, da mora vlada pogumno ukrepati, drugače so boljša izbira predčasne volitve. Do dela vlade so kritični tudi v opoziciji. Predsednik Borut Pahor si želi, da vlada pogumno zapiše in poskuša izvesti nujne ukrepe, pa čeprav neatraktivne. Pri tem gre tudi za stvar politične volje, saj nekdo mora opraviti tudi nepopularne stvari. Vodenje vlade je v zapletenih gospodarskih in socialnih razmerah zelo zahtevna naloga, za katero je edino zadoščenje dober rezultat. Tega pa je lažje dosegati, če v državi vlada ""nekaj več politične pripravljenosti za dialog, medsebojno strpnost in spoštovanje"". ""Biti v vladi, ki ne ukrepa, ni smiselno. Če predsednica vlade oceni, da ji to ne uspe – ne glede na njene iskrene želje –, je primerneje, da se odpravimo na predčasne volitve. Ampak to oceno mora najprej sprejeti predsednica vlade,"" je poudaril Pahor. Predčasne volitve bi po njegovem mnenju sicer pomenile izgubo dragocenega časa v trenutku, ko Slovenija zaznava pozitivne gospodarske kazalce. Pahor je opozoril, da so potrebne tudi nekatere strukturne reforme, zlasti zdravstvena, pa čeprav je ""popolnoma razumljivo, da ne bo mogoča do konca mandata"". Poudaril je, da je položaj v javnem zdravstvenem sistemu slabši od položaja v bančnem sistemu v letu 2009. Po njegovi oceni so razmere tako skrb vzbujajoče, da so praktični ukrepi potrebni tudi zato, da se stanje ne bi poslabševalo. ""To, kar počne Bratuškova, je nekako smešno"" Opozicija medtem opozarja, da vlada ne sprejema nujno potrebnih ukrepov. Predsednik SLS Franc Bogovič je presenečen, ""kako se vlada nikakor ne odpravi na pot sprejemanja nujno potrebnih reform"" za nova delovna mesta in gospodarsko rast. Govoriti o 200 milijonih proračunske luknje po razveljavitvi zakona o davku na nepremičnine na ustavnem sodišču je po njegovi oceni zavajanje, dogovorjeni ukrepi v koaliciji pa so ""lahkotni"". ""To, kar počne premierka Alenka Bratušek in znova grozi z neko zaupnico kar tako, ne da bi povedala, na kaj jo veže, je nekako smešno, podobno tej politiki, ki jo aktualna vlada vodi,"" je poudaril in spomnil, da ji je že v nedeljo predlagal, naj zaupnico v DZ veže na sprejem zakona za izvedbo fiskalnega pravila. NSi vlade ne bo podprla Ljudmila Novak, ki se ji zdi premierkina odločitev pravilna, meni, da morata koalicija in PS urediti razmere v lastnih vrstah. Ob tem je zatrdila, da NSi vlade pri glasovanju o zaupnici ne bo podprla. Dotaknila se je tudi napovedanih ukrepov varčevanj v javnem sektorju. Novakova je dejala, da je notranji minister Gregor Virant ""zadnjič z lahkoto naštel kar nekaj stvari, kje bi se še dalo privarčevati"", ob čemer obžaluje, da vlada potem tega ne uresniči. Novakova ocenjuje, da je treba sprejeti reformne programe, ki so nujni za doseganje gospodarske rasti in povečanje števila novih delovnih mest. Poudarila je tudi pomen odpravljanja administrativnih ovir za lažje ustanavljanje malih, srednjih ali družinskih podjetij, s čimer bi lahko ""kar hitro zamašili to proračunsko luknjo"". Predsednik SDS Janez Janša je že v minulih dneh dejal, da bo vlada zaupnico zagotovo dobila in tako preživela vsaj do jeseni. Ocenil je, da potrebujejo toliko časa za pripravo na predčasne volitve. O nedeljskem vrhu koalicije pa je na Twitterju zapisal: ""Cirkus AB po pričakovanjih danes ni razpadel, še bo nekaj dragih predstav."""
http://zurnal24.si/slovenija/pred-vkrcanjem-na-letalo-tiralicno-preverjanje-305041,slovenija,305041,"Pred vkrcanjem na letalo tiralično preverjanje Slovenska policija, ki ima pooblastila za beleženje in analiziranje podatkov letalskih potnikov od septembra, kmalu še do več podatkov. Opozorila lučka se je v povprečju do zdaj prižgala pri nekaj manj kot štirih odstotkih potnikov, ki so v Slovenijo prileteli oziroma odleteli v tretje države. Nedavno so policisti na brniškem letališču prijeli storilca kaznivega dejanja, ki so ga pod drobnogled vzeli zaradi njegovega sopotnika. Tega je sistem na podlagi podatkov, ki jih je slovenski policiji avtomatizirano posredovala letalska družba, izpostavil na podlagi ocenjevalnih meril s področja terorizma, trgovine z ljudmi in ponarjenje dokumentov. Po tem, ko se je prižgala rdeča lučka pri enem, sta bila oba sopotnika deležna dodatne pozornosti. Omenjen dogodek je le eden primerov, ko so policisti zaznali storilca kaznivega dejanja na podlagi samodejnega preverjanja podatkov potnikov v evidencah in ocenjevalnih merilih. Gre za pristojnost, ki jo je policiji sredi septembra lani dodelil zakon o nalogah in pristojnosti policije. Za zdaj podatke o potnikih, ki priletijo oziroma odletijo v tretje države, policiji sicer posredujeta le Adria Airways in Turkish Airlines. S 14. septembrom je slovenska policija dobila pooblastila za zbiranje, obdelavo in hranjenje osebnih podatkov na letih, ki bodo leteli ali prileteli iz tretjih držav v Slovenijo. S 13. marcem 2018 pa se bo zbiranje podatkov razširilo na vse letalske potnike. Policija je s sodelovanjem kljub temu zadovoljna, češ da gre za ""kompleksen in zahteven proces"", ki zahteva več časa tudi na račun zelo zastarelih informacijskih sistemov letalskih družb, ki jih morajo te še ustrezno nagraditi oziroma posodobiti. Letalske družbe se vključujejo zato postopoma. A po pojasnilih Vesne Drole, vodje sektorja za odnose z javnostmi policije, tudi ti obe letalski družbi, ki podatke že pošiljata, za zdaj pošiljate le osnovne API podatke, ki obsegajo osebne podatke, ki jih posredujete ob prijavi na let. Po implementaciji PNR.GOV formata, ki že poteka, pa naj bi v začetku prihodnjega meseca začeli prejemati še PNR podatke, ki obsegajo praktično vse podatke, ki jih ima letalska družba o vas. Od tega s kom potujete, podatke o plačilu, prtljagi ... Ali so letalske družbe dolžne posredovati podatke? Ker Slovenija v svojo zakonodajo do zdaj še ni vnesla morebitnih sankcij, se jim zaenkrat še nič ne zgoditi, če jih ne. Koliko nepridipravih je policija doslej zaznala? Ko policija od letalskih družb podatke prejme, jih avtomatizirano preveri skozi policijske evidence, na primer tiralic in pogrešanih oseb, v primeru, da vas sistem zazna, vas bo policija prav gotovo pred letom zaustavila in pregledala. Podatki, ki so nam ji posredovali s policije, kažejo, da na prihodnih letih sistem izpostavi 3,7 odstotka potnikov, na odhodnih letih pa 3,6 odstotka. Od novembra do konec januarja je sistem policijo po preverjanju v policijskih evidencah posebej tako opozoril na 2.757 potnikov od 74.690, katerih podatke je sistem preveril. Ko so vse omenjene potnike še dodatno preverili, so policisti prišli do zaključka, da je sistem zaznal 49 pravih tiraličnih zadetkov, kjer so policisti ukrepali. Pri 722 zadetkih ni bilo izvedenih ukrepov, a so policisti zaključili, da gre za ""operativno zanimive osebe s področja hujših oblik kriminalitete"". Kar v 850 primerov pa je bilo lažnih tiraličnih zadetkov, polovica teh naj bi bila povezanih z iskanimi potovalnimi dokumenti, saj se je v sistemu preverjala le številka dokumenta in ne tudi država izdajateljica. Z nadgradnjo sistema je policija težavo deloma odpravila, ""da je takšnih lažnih zadetkov bistveno manj"". Pri dodatnem preverjanju po ocenjevalnih merilih je sistem opozoril na 0,7 odstotka potnikov oziroma 339, za katere obstaja visoka verjetnost, da so povezani s kriminalnimi dejanji. Pri tem so zaznali tri prave zadetke, 252 je bilo lažnih. Podatki se bodo kmalu skladiščili pet let Osebne podatke oseb, na katere opozori sistem, policija preveri, prav vse pridobljene informacije pa v skladu s sprejeto zakonodajo shrani za morebitno uporabo še za naslednji dve leti in pol. Po sprejetju evropske direktive, ki vse države članice Evropske unije, zavezuje k zbiranju in izmenjavi nekaterih podatkov, se bo rok hrambe podaljšal na pet let. Predvidene so tudi kazni za letalske prevoznike ob neupoštevanju predpisov. Slovenija bi morala evropske predpise uzakoniti do 25. maja 2018, a bo rok prav gotovo zamudila. Kljub zagotovilom policije in infrastrukturnega ministrstva, da so zakonodajne rešitve že pripravljene, bo vladi Mira Cerarja za sprejem zakonodaje pred poletnimi volitvami skorajda gotovo zmanjkalo časa. Poleg tega Vesna Drole izpostavlja, da je pred implementacijo evropske direktive treba počakati, da ustavno sodišče presodi o obstoječem stanju. Gre za kršenje človekovih pravic? Ustavno sodišče bi lahko še prižgalo rdečo luč Varuhinja človekovih pravic Vlasta Nussdorfer je po uveljavitvi zakonodaje sprožila sprožila postopek ustavne presoje, saj je ocenila, da pomenska odprtost tega, kateri podatki se zbirajo, prevelika. Ker ustavno sodišče še ni odločilo o zadevi, niti (še) ni odredilo morebitnega začasnega zadržanja izvrševanja tega pooblastila, policija z uporabo svoji pooblastil nadaljuje. Sama evropska direktiva ne zahteva preverjanja in shranjevanja podatkov na notranjih letih, kar bo počela slovenska policija od naslednjega meseca, saj se vse potnike že preveri na zunanjih mejah. A slovenska policija je kljub ostremu nasprotovanju informacijske pooblaščenke Mojce Prelesnik vztrajala, da potrebuje podatke zaradi izsleditve iskanih oseb ter učinkovitega boja proti nezakonitemu priseljevanju. ""Gre za nesorazmeren poseg v pravico potnikov do svobodnega gibanja oziroma da specifično ni izkazana potreba, da bi bilo treba vse potnike na notrajih letih tudi avtomatično tiralično preveriti,"" je nasprotovanje predlagani zakonodaji obrazložila informacijska pooblaščenka in nadaljevala, da bodo v skladu z evropsko direktivo podatke že beležile vse ostale članice in jih morajo tudi izmenjevati med seboj."
http://zurnal24.si/sport/zimski-sporti/ukrajinci-na-otvoritev-poslali-le-zastavonoso-225785,sport,225785,"Ukrajinci na otvoritev poslali le zastavonošo Paraolimpijske igre v Sočiju, največje tekmovanje za športnike invalide, so se uradno začele z otvoritvijo na Fištu. Edini slovenski predstavnik bo Gal Jakič. Z današnjo slovesno prireditvijo na stadionu Fišt so se začele 11. zimske paraolimpijske igre, ki jih je odprl predsednik Rusije Vladimir Putin. Prva tekmovanja bodo na sporedu že v soboto. Slovenija ima na igrah le enega predstavnika. Alpski smučar Gal Jakič se bo s konkurenti meril na veleslalomu in slalomu z monoskijem. Nastopal bo prihodnji teden. ""Prvi vtisi iz Rusije so zelo dobri. V sredo smo testirali logistiko, včeraj smo bili že ob 8.30 na progi. Vadili smo veleslalom, občutki so dobri, pogoji za vadbo in trening pa stabilni. V sredo je deževalo, a ni pokvarilo pogojev ali proge,"" je povedal edini slovenski predstavnik v Sočiju, za katerega so to tretje igre. Minister za šport pozval Putina k premirju Na igrah nastopa 575 športnikov iz 45 držav. Zaradi kočljive situacije na Krimu je bilo veliko vprašanj glede nastopov ukrajinske reprezentance. Predsednik ukrajinskega olimpijskega komiteja je že poudaril, da se bodo iger udeležili, čeprav so na otvoritev poslali le enega predstavnika. Zastavo je vihtel smučar Mihajlo Tkačenko. ""Ostajamo, da bi si ljudje zapomnili, da je Ukrajina na igre poslala združeno in enotno reprezentanco. Odločili smo se, da na otvoritvi zaplapola zastava neodvisne in suverene Ukrajine,"" je dejal predsednik olimpijskega komiteja Ukrajine Valerij Suskevič. Ukrajinski minister za šport in mladino, Dimitrij Bulatov, je že potrdil, da se večina ekipe ni udeležila otvoritve zaradi protesta proti ruski agresiji na Krimu. Bulatov je ob tem še dodal, da je ruskega predsednika Putina pozval, naj med paraolimpijskimi igrami prekine s sovražnostmi na ukrajinskem ozemlju."
https://zurnal24.si/sport/nogomet/triglavu-derbi-spodnjega-dela-lestvice-316696,sport,316696,"Maribor povečal prednost pred zasledovalci Nogometaši kranjskega Triglava so v 10. krogu Prve lige Telekom Slovenije premagali Muro s 3:0 (1:0), medtem ko je Maribor premagal velenjski Rudar prav tako s 3:0 (2:0) ter s tem utrdil svoje vodstvo na lestvici, saj so nogometaši Olimpije zgolj remizirali z Gorico 2:2 (0:0). Tekma med Celjem in Aluminijem pa se je končala brez zmagovalca 1:1 (0:0) V dvoboju prvega in zadnjega s prvenstvene lestvice so pričakovano poln izkupiček pobrali vodilni Mariborčani, pa čeprav so tudi tokrat pogrešali nekatere poškodovane igralce, med njimi Luko Zahovića, Martina Milca, Marka Šulerja, Gregorja Bajdeta, Martina Kramariča, pa tudi kaznovanega Aleksandra Rajčevića. Izbranci Darka Milaniča tako ostajajo trdno na prvem mestu in še brez poraza. Na drugi strani so Velenjčani izgubili petič na zadnjih šestih tekmah. Iz Maribora brez točk, v nedeljo gostimo Domžale! 💚🖤⚒#srecnorudar @PrvaLigaSi pic.twitter.com/5PsEojYR8E — NK Rudar Velenje (@NKRudarVelenje) September 27, 2018 Favorizirani Mariborčani so od začetka prevladovali na igrišču, v četrti minuti je Jasmin Mešanović z glavo oziroma ramo prvič na tekmi resneje zagrozil, v osmi minuti je strel Dareta Vršiča obranil Marko Pridigar, v 25. minuti pa so povedli. V vlogi podajalca se je že devetič v sezoni znašel Amir Dervišević, potem ko je podal iz kota z leve strani, z glavo pa je zadel Luka Uskoković. V 35. minuti je imel novo priložnost za zadetek Mešanović, a znova zgrešil iz bližine, tokrat z nogo. V 43. minuti pa so vijolični le podvojili prednost, ko je z desne strani podal Saša Ivković, Dino Hotić pa je na drugi vratnici z glavo zabil svoj šesti gol v sezoni, s čimer se je na vrhu lestvice strelcev izenačil s soigralcem Janom Mlakarjem. Pri Rudarju, ki ima po novem v svojih vrstah tudi Žigo Škofleka (vstopil je na začetku drugega polčasa), je bil še najnevarnejši Nejc Pušnik v 14. minuti, a je meril preveč po sredini vrat. Tudi v drugem polčasu so Mariborčani hitro opozorili nase, poskusil je Vršič, a premalo natančno, tako kot tudi Mlakar v 59. minuti. Minuto pozneje je imel izjemno priložnost še Aleks Pihler, ki je bil sam na 15 metrih, a tudi on za malo zgrešil velenjska vrata. V 64. minuti so po dolgem času poskušali tudi Velenjčani, a strel Davida Arapa je bil preslab za Jasmina Handanovića. Zato pa je bil boljši Hotićev v 74. minuti, ko je žogo po lepi podaji Blaža Vrhovca v globino dvignil čez Pridigarja. Hotić je tako s sedmim zadetkom prevzel vodstvo med strelci. V nadaljevanju sta poskušala znova Hotić in Mešanović, a brez uspeha, v 80. minuti pa je Mitja Viler dobil drugi rumeni karton zaradi prekrška nad Škoflekom in moral iz igre. Velenjčanom pa ni uspelo unovčiti številčne premoči, v 90. minuti je sicer iz bližine poskusil Tim Vodeb, a žogo poslal čez gol. Krog št. 10 in zmaga št. 7:@nkmaribor 3, @NKRudarVelenje 0 ⚽️⚽️ Hotić ⚽️ Uskoković#MiSkupajEnoSmo #plts #MBRUD — NK Maribor (@nkmaribor) September 27, 2018 Olimpija v zadnjih sekundah do točke Ljubljančani, ki so znova igrali brez Dina Štigleca, so prekinili niz štirih zmag, a ostali vsaj neporaženi, čeprav je še v izdihljajih tekme kazalo, da se bo zgodilo tudi to. Novogoričani, ki poraza ne poznajo od 4. kroga, so takrat vodili z 2:1, zeleno-bele pa je rešil rezervist Jucie Lupeta v drugi minuti sodniškega dodatka. Olimpija po novem za vodilnim Mariborom na drugem mestu zaostaja za šest točk, Gorica pa na tretjem za sedem. Kakšna tekma. Najprej je za vodstvo poskrbel Celcer, nato še Filipović vendar se iz Ljubljane vračamo s točko! #plts@nkolimpija [2-2] @NDGorica pic.twitter.com/uxTeD2XNBM — ND Gorica (@NDGorica) September 27, 2018 Ljubljanski nogometaši so večino prvega polčasa prevladovali, a le poredkoma resneje ogrozili vratarja gostov Grego Sorčana. Blizu vodstva so bili v šesti minuti, ko je nekoliko z desne strani z roba kazenskega prostora sprožil Rok Kronaveter, žoga pa se je po mnenju sodnikov od prečke odbila na golovo črto. V 15. minuti je z glavo poskusil Macky Bagnack, a je zgrešil cilj. Novogoričani so bolj čakali na protinapade, v 32. minuti pa imeli lepo priložnost, ko je z 12 metrov streljal ob Roku Grudini eden dveh povratnikov v ekipo Andrija Filipović, na mestu pa je bil Aljaž Ivačič. Precej smole pa so imeli Novogoričani ob koncu polčasa, saj sta zaradi poškodb, ki sta jih dobila v trku, v katerega je bil vpleten še Bagnack, morala iz igre vratar Grega Sorčan in mladi branilec Žiga Lipušček. Gregi Sorčanu in Žigi Lipuščku želimo hitro okrevanje. Želimo vaju kmalu znova videti na zelenicah! pic.twitter.com/X5zHIu4mGC — NK Olimpija Ljubljana (@nkolimpija) September 27, 2018 V uvodu drugega polčasa je v 52. minuti Januš Štrukelj obranil nov poskus Kronavetra z desne strani, ob pomanjkanju idej v igri Ljubljančanov pa so v 61. minuti povedli Novogoričani. Uroš Celcer je izvedel strel s 25 metrov, zadel prečko, od katere se je žoga po mnenju sodnikov odbila čez golovo črto za vodstvo Primorcev. Olimpija je takoj zatem pritisnila, Mario Jurčević je v 65. minuti z leve strani žogo poslal malo mimo vrat. Štiri minute pozneje je Andres Vombergar poskusil z glavo, Štrukelj pa je žogo odbil v kot. Rezervni vratar Gorice se je znova izkazal v 75. minuti po novem poskusu Kronavetra, v 81. minuti pa so imeli Ljubljančani na voljo najstrožjo kazen, ki jo je z igranjem z roko zakrivil Matija Kavčič. Z bele točke je bil natančen Kronaveter. Sledil je nov pritisk gostiteljev, toda v 88. minuti so si domači v obrambi privoščili napako, trije branilci so samo gledali Filipovića, ki je sam stekel proti golu in na koncu premagal še Ivačiča za 2:1. To je bil četrti gol Filipovića v sezoni. A domači so v drugi minuti sodniškega dodatka znova izenačili, z desne strani je zadel Jucie Lupeta, ki je vstopil v igro le nekaj trenutkov pred tem. Lupeta rešil točko.#verjamemvzmaje pic.twitter.com/vPkPlmrIYf — NK Olimpija Ljubljana (@nkolimpija) September 27, 2018 Celjani na domačem igrišču iztržili točko Celjani so po dveh zaporednih zmagah znova prešli k neodločenim izidom, teh so v tej sezoni zbrali že šest. S tem so znova na šestem mestu, medtem ko so Kidričani po drugem remiju ostali na petem. Prvi polčas je na trenutke ponudil kar nekaj razburljivosti. Najprej v 13. minuti, ko je Elvir Ibišević prišel do strela iz bližine, a je Luka Janžekovič njegov strel obranil. Aluminij, ki je bil pred tem nekoliko živahnejši, je prvi zagrozil v 15. minuti, ko je poskusil Francesco Tahiraj, a je iztržil le kot. Najlepši priložnosti so imeli Celjani v 17. minuti. Najprej je Jure Travner s strelom z glavo zadel vratnico, nato pa je znova iz bližine poskusil Ibišević, izvrstno pa je posredoval Aluminijev vratar. Kidričani pa so bili najbližje zadetku v 33. minuti, ko je bil Tahiraj v izvrstnem položaju, a je neoviran z roba kazenskega prostora žogo poslal mimo vrat. Že v 47. minuti je neovirani Mitja Lotrič s strelom z dobrih desetih metrov zapravil novo celjsko priložnost, za njim sta poskusila še Jakob Novak in Ibišević, a tudi onadva neuspešno. Sledilo je obdobje številnih napak pri podajah na eni in drugi strani, priložnosti pa ni bilo. Izjema je bil poskus Jana Andrejašiča v 64. minuti, a tudi ta ni pomenil velike nevarnosti za Janžekoviča. V 75. minuti pa so domači doživeli hladen tuš, saj so se znašli v zaostanku. Dejan Petrovič je prišel v kazenski prostor, podal v sredino, kjer je žogo v mrežo preusmeril Rok Kidrič. V naslednjih minutah je bilo nekajkrat vroče v kazenskem prostoru Aluminija, toda Janžekovič se ni pustil premagati, tudi zavoljo slabih strelov in odločitev celjskih napadalcev. V 84. minuti pa so Celjani vendarle prišli do izenačenja, ko je žoga tudi nekoliko srečno prišla do Rudija Požega Vancaša, ki je iz bližine zadel z glavo. Zanj je bil to peti zadetek v sezoni, toliko jih imata tudi Murin Rok Sirk in Mariborov Luka Zahović, dva oziroma enega več pa Mariborova Dino Hotić in Jan Mlakar. ..izid se kljub 💛💙 pritisku ob koncu srečanja ni spremenil, še 6. remi v letošnji sezoni..#MojeMestoMojKlub #GremoCele 💛💙 pic.twitter.com/aHUmVb8F8F — NK Celje (@NKCelje) September 27, 2018 Triglavu derbi spodnjega dela lestvice Potem ko sta se današnja tekmeca v uvodnem krogu v Fazaneriji razšla brez zmagovalca, so danes zanesljivo zmago vpisali Gorenjci. Ti so sploh prvič v sezoni zmagali na domačem igrišču. Na drugi strani so Sobočani, ki so pogrešali Luko Šušnjaro in Alena Kozarja, nadaljevali slab niz na gostovanjih, s petih so doslej prinesli le dve točki. Triglav je s tretjo zmago zdaj za tri točke pobegnil Prekmurcem, ki so doživeli peti poraz. Slaba predstava v Kranju in poraz z visokih 3:0. pic.twitter.com/TqC4VYqiBh — NŠ Mura (@nsmura_ms) September 27, 2018 Črno-beli so tekmo v Kranju začeli podjetneje, imeli pobudo in večkrat poskušali, toda v 23. minuti so povedli domači nogometaši. Dickson Afoakwa je pobegnil soboški obrambi, iz vrat je stekel Matko Obradović, ki je nato v kazenskem prostoru nepravilno zaustavil Ganca. Sledila je najstrožja kazen, ki jo je zanesljivo izvedel Luka Majcen za vodstvo z 1:0 in svoj četrti gole sezone. V nadaljevanju posebej izrazitih priložnosti ni bilo, tako kot tudi ne v uvodu drugega polčasa. V 65. minuti pa so Gorenjci podvojili prednost, ko je Afoakwa v kazenskem prostoru malce z desne strani želel žogo pritisniti do Davida Tijaniča, a je vmes posegel Žan Karničnik in žogo poslal v lastno mrežo. Mura je v nadaljevanju skušala priti do priključka, a z izjemo poskusa Mihaela Rebernika v 74. minuti, ko je sprožil z več kot 20 metrov, prav nevarna ni bila. V 76. minuti je na drugi strani malce premalo natančno meril Tilen Mlakar. V 78. in 79. minuti so Prekmurci dvakrat zgrešili cilj iz bližine, v 80. minuti je mladi Luka Čadež ustavil še en Rebernikov strel. Zato pa je bil natančen Mlakar v 83. minuti, ko je za 3:0 zadel s približno 17 metrov, ko je malce z leve poizkusil z diagonalnim strelom. Takoj zatem je Mura zadela vratnico, a tako želeni zadetek se ji je še naprej izmikal. Tako je ostalo do konca, tako da so se lepe zmage veselili Kranjčani. KONEC! NK Triglav - @nsmura_ms 3:0 Stvari so na svojem mestu. #ČasZaTriglav #BordoBeli pic.twitter.com/Q6HApph6lN — NK Triglav Kranj (@nk_triglav) September 27, 2018"
http://zurnal24.si/magazin/vip/uma-razlozila-hcerkino-ime-180034,magazin,180034,"Uma razložila hčerkino ime Uma Thurman je razložila, zakaj je svoji hčerki nadela kar pet imen. Uma je lanskega julija povila svojega tretjega otroka. Deklici je dala ime Rosalind Arusha Arkadina Altalune Florence. Kot je v pogovorni oddaji Jimmyja Fallona povedala, jo je v izjemno dolgo ime prepričala njena starejša hčerka Maya, ki se ji je rodila v zakonu z Ethanom Hawkom. ""Imela je ogromno dobrih argumentov. Med drugim je rekla, da verjetno ne bom več rodila, zato naj uporabim vsa imena, ki so mi všeč,“ je izjavila zvezdnica, ki pa svojo najmlajšo hčerko kliče Luna. ""Z možem se ne moreva odločiti za eno ime,“ je razložila visokorasla lepotica, ki ima s Hawkom sicer še sina Levona. Oče njenega tretjega otroka je finančnik Arpad Busson, ki je v zvezo prav tako prinesel dva otroka, ki ju ima z nekdanjo ženo Elle MacPherson."
https://zurnal24.si/slovenija/revizija-vse-je-narobe-141345,slovenija,141345,"Revizija: vse je narobe! Sklad za razgradnjo Jeka. Boljše bi bilo, če bi denar dali vezati na banko, kot da so kupili obveznice Dela prodaje. Revizija družbe BDO je potrdila nepravilnosti v skladu za razgradnjo Jeka (Jedrska elektrarna Krško), o katerih smo prvi poročali marca. Z revizijo se je včeraj seznanila vlada in jo bo poslala v državni zbor.Spomnimo, sklad, ki ga polnimo z višjo ceno elektrike iz nuklearke, je kupil za tri milijone evrov obveznic Dela prodaje in za šest milijonov evrov obveznic DZS ter tako Bojanu Petanu zagotovil devet milijonov evrov gotovine. Ni stvari, ki bi štimala Nakup ni bil strokovna in gospodarna odločitev, ni bil skladen z naložbeno politiko sklada, obveznice pa niso varne in ne likvidne, ugotavlja revizor. Poleg tega pred nakupom ni bil pripravljen strokovno utemeljen predlog nakupa ali analiza alternativnih naložb. Bonitetna ocena Dela prodaje in DZS je priporočala skupno izpostavljenost največ 1,7 milijona evrov, sklad pa je družbama dal nezavarovano posojilo v višini devetih milijonov evrov.Pri obveznicah DZS je problematična še ročnost, saj zapadejo po desetih letih, naložbena politika pa dovoli ročnost le do osmih let. Pri obveznicah Dela prodaje pa je sporna cena, saj jih je sklad kupil za tretjino dražje, kot so se prodajale na borzi, pa tudi donosnost. Izvedenec ocenjuje, da bi lahko za dolgoročno vezan bančni depozit z variabilno obrestno mero sklad dobil višji donos, kot ga bo z obveznicami Dela prodaje.Nekdanja prva dama sklada Ksenja Žnideršič Planinc je osumljena zlorabe položaja; zagrožena kazen je zapor od enega do osmih let."
http://zurnal24.si/magazin/vip/v-komo-ga-je-spravil-amyjin-sms-164877,magazin,164877,"V komo ga je spravil Amyjin SMS Blake Fielder-Civil, bivši mož pokojne Amy Winehouse, naj bi nevaren odmerek zdravil in alkohola vzel po tem, ko je prebral Amyjino staro sporočilo. Mati Blaka Fielderja-Civila (30), ki je trenutno v komi, je izdala, da je bilo za sinov nevaren odmerek zdravil in alkohola krivo sporočilo njegove bivše žene, pokojne Amy Winehouse. Blake je namreč na dan, ko je vzel usodni odmerek, ravno odslužil 12-mesečno zaporno kazen, ki si jo je prislužil zaradi ropa. V zaporu ni smel imeti mobilnega telefona in ko ga je na prostosti vklopil, je prejel Amyjino staro sporočilo, v katerem je pisalo, da si pokojna pevka želi postati botra njegovemu 15-mesečnemu sinu Jacku. Nesrečnika je v postelji prejšnji petek nezavestnega našlo njegovo dekle Sarah Aspin, Blaka pa so zaradi odpovedi notranjih organov nemudoma odpeljali v bolnišnico v Dewsburyju. Blakova mati Georgette je prepričana, da bo Blake, če se bo zbudil iz kome, potreboval še kar nekaj časa, da se bo postavil nazaj na noge. Za nekdanjega zasvojenca pa bo najtežje to, da se bo moral sprijazniti s smrtjo bivše žene."
http://zurnal24.si/sport/nogomet/koren-uradno-zavrnil-katanca-180251,sport,180251,"Koren uradno zavrnil Katanca Novemu selektorju slovenske nogometne reprezentance Srečku Katancu pred dnevi ni uspelo prepričati Roberta Korena, naj se vrne v reprezentanco, zdaj pa je igralec Hull Cityja razloge za dokončno slovo od reprezentance sporočil prek svoje spletne strani. Želi se posvetiti igranju v klubu in tudi družinskemu življenju. ""Dragi nogometni navdušenci in obiskovalci moje internetne strani, rad bi vam sporočil, da je pred več kot enim letom prišel čas za slovo. Zelo težko je bilo končati to pot, saj sem doživel veliko lepih stvari in tudi nekaj slabših. Kot sem že povedal pred časom, se želim osredotočiti na svojo klubsko kariero ter posvetiti družinskemu življenju, to sta glavna razloga za konec kariere na ravni reprezentance. Selektor Katanec me je povabil nazaj v reprezentanco, vendar sem mu povedal, da je ta vlak žal odpeljal pri koncu leta 2011. Svojo odločitev sem sprejel že veliko časa nazaj in za svojimi odločitvami trdno stojim. Selektorju Katancu se zahvaljujem, ker mi je izkazal spoštovanje in ker je bil korekten. Njemu in mojim nekdanjim soigralcem želim veliko uspeha na naslednjih tekmah,"" je zapisal Koren."
http://zurnal24.si/magazin/vip/tako-se-je-oskarjevka-borila-za-zivljenje-219064,magazin,219064,"Tako se je oskarjevka borila za življenje Anne Hathaway rešil surfer. Sanjske počitnice na Havajih bi se za Anne Hathaway skoraj končale s tragedijo. 31-letnico je med plavanjem presenetil močan tok, ki jo je potegnil pod vodo. Kot so izdali očividci, je Anne, ki je kričala na pomoč, iz nevarnosti pomagal surfer. Lepotička jo je na srečo odnesla le z rano na nogi, ki ji jo je z obližem oskrbel njen mož Adam Shulman."
https://zurnal24.si/svet/hrvaska-predsednica-delala-klobase-263490,svet,263490,"Hrvaška predsednica delala klobase Hrvati navdušeni nad svojo predsednico. Kraljica si, Kolinda! Hrvaška predsednica Kolinda Grabar Kitarović je danes na svojem profilu na družbenem omrežju Facebook objavila nekaj fotografij s pripisom: ""Hrvaška tradicija ohranjena v Evropski uniji."" Na kolinah je sama prijela za kuhalnico in pomagala delati klobase. Facebook Facebook Hrvaška predsednica je za objavo dobila več koz 17 tisoč všečkov ter številne pozitivne komentarje. Spomnimo, tudi naš predsednik Borut Pahor je vešč v kuhinji in še pri marsikaterem ročnem delu. Facebook račun predsednika republike Boruta Pahorja Saša Despot"
http://zurnal24.si/sport/nogomet/realovci-izbirali-svoja-nova-vozila-259047,sport,259047,"Realovci izbirali svoja nova vozila Nogometaši in strokovni štab madridskega Reala so na voljo dobili nove jeklene konjičke, ki jim jih je za to sezono podaril njihov pokrovitelj Audi. Za razliko od prejšnjih let je Audi ključe svojih vozil nogometašem Reala in strokovnemu štabu predal za zaprtimi vrati, brez slovesnosti in prisotnosti medijev. Celotno moštvo je sicer prišlo po svoje nove jeklene konjičke. Za najpopularnejšega med tokratnimi vozili Audija se je izkazal športni terenec Q7, ki si ga je zaželelo kar 14 od 23 dobitnikov novih ključev. Cristiano Ronaldo, Sergio Ramos in Álvaro Arbeloa imajo nekoliko drugačen okus kot večina soigralcev. Audi Q7 3.0 TDI 272 cv (kliknite za ogled vozila) so tako izbrali: Kiko Casilla Lucas Vázquez Rubén Yáñez Nacho Denis Čerišev Danilo Gareth Bale Toni Kroos Keylor Navas Luka Modrić Jesé Rodríguez MarceloMateo Kovačić Pepe Audi RS 6 Avant 4.0 TFSI 560 cvSergio RamosÁlvaro ArbeloaCristiano Ronaldo Audi S7 Sportback 4.0 TFSI 450 cvIsco Audi A7 Sportback 3.0 TDI 272 cvCasemiro Audi RS 7 Sportback 4.0 TFSI 560 cvCarvajalKarim BenzemaJames Rodríguez Audi SQ5 3.0 TDI 313 cvRaphaël Varane Audi A8 3.0 TDI 272 cvRafa Benítez"
http://zurnal24.si/sport/japonsko-priznanje-slovenskemu-junaku-237425,sport,237425,"Japonsko priznanje slovenskemu junaku Japonsko zunanje ministrstvo je slovenskemu olimpijskemu junaku Juretu Franku izročilo priznanje.  Jure Franko, ki je na olimpijskih igrah leta 1984 v Sarajevu osvojil srebrno medaljo v veleslalomu, kar je bilo prvo odličje slovenskih športnikov na zimskih OI, je v Ljubljani dobil posebno priznanje japonskega zunanjega ministrstva za letošnje leto; dobil jo je zaradi ""utrjevanja prijateljstva in prispevka k razvoju smučanja na Japonskem"". ""Zelo počaščen in ganjen sem. To priznanje mi veliko pomeni. Vendar ga ne bi mogel dobiti brez številnih prijateljev na Japonskem in v Sloveniji, ki so mi pomagali pri dolgem obdobju mojega dela na Japonskem med letoma 1986 in 2005, pri utrjevanju vezi med Slovenijo in Japonsko na športnem, kulturnem in gospodarskem področju. Verjetno sem najbolj ponosen na dobrodelno dejavnost,"" je dejal Franko, ko mu je Šemi Jomori, veleposlanik Japonske v Sloveniji, izročil priznanje. Sedaj 52-letni Franko je olimpijsko medaljo osvojil 14. februarja 1984. Zaradi okvare kolkov je končal športno pot kot zgolj triindvajsetletnik po koncu sezone 1984/85. Tik pred tem je bil leta 1984 izbran za najboljšega slovenskega športnika, dobil je tudi Bloudkovo nagrado in bil lani umeščen v Hram športnih junakov. V zadnjih treh desetletjih je Franko četrt stoletja preživel v tujini, v ZDA in predvsem na Japonskem, ter zgradil pot uspešnega poslovneža. Z družino sedaj živi v domovini."
http://zurnal24.si/avto/tudi-slepi-za-volan-6171,avto,6171,"Tudi slepi za volan Najnovejši napredki v tehnologiji predstavljajo vedno večje možnosti za slepe, da bi opravljali stvari, ki jih počnejo vsi in jih prej niso mogli početi. Tudi voziti avtomobile. Vsakodnevne stari, kot je vožnja, so za slepe ljudi nedosegljive. Po zaslugi ekipe študentov s tehnološke univerze v Virginiji imajo tudi slepi upanje, da bodo nekoč lahko sedli za volan avtomobila. Na univerzi so namreč zasnovali vozilo, ki omogoča slepim in slabovidnim ljudem, da se usedejo v vozilo in ga tudi vozijo. Izziva Slepi voznik so se lotili z robotiziranim štirikolesnim buggyjem, ki se ga upravlja s pomočjo zvoka, slepemu pa je pri vožnji v pomoč poseben zemljevid na otip in lasersko tehnologijo. Skupina je za razliko od prejšnjih podobnih projektov, kjer so težili k temu, da naredijo popolnoma avtomatsko vozilo, koncept spremenila in ga prilagodila tako, da z vozilom popolnoma upravlja voznik. Wes Majerus je prvi slepi voznik, ki je sedel za volan buggyja. © Gizmaq Na primer, laserski senzorji skenirajo okolje vozila in služijo kot oči voznika. S skeniranjem dogajanja na cesti in prenosom podatkov v računalniško enoto slepi voznik ve, kdaj in kako zavrteti volan ter kdaj pospešiti in zavirati. ""Bilo je super!"" je dejal Wes Majerus, prvi slepi človek, ki je na posebej prirejeni stezi z ovirami preizkusil vozilo. Majerus, ki je strokovnjak na področju tehnoloških dosežkov za slepe na inštitutu Jernigan za slepe v Baltimoru, je dejal, da je občutek osvobajajoč, hkrati pa dodal, da morajo biti navodila vozniku natančnejša. Avtomobil bodo še nadgrajevali. Raziskovalci želijo buggyja zamenjati z električnim vozilom, zmanjšati tresljaje, ki vplivajo na laserske senzorje, taka vozila pa bi hkrati predstavljala korist za okolje. Medtem ko so tisti, ki se ukvarjajo s projektom, realistični in pravijo, da je še dolga pot, da se razvijeta avtomobil in tehnologija, ki bi vlado prepričala, da spremeni zakone ter omogoči slepim ljudem samostojno vožnjo z avtomobilom, pa je Mark Riccbono z inštituta Jernigan dejal: ""Slepi ljudje imajo možgane in so sposobni sprejemanja odločitev. Želijo živeti samostojno življenje. Zakaj ne bi tudi vozili avtomobilov?"""
https://zurnal24.si/sport/nogomet/zaradi-francesca-tottija-ostal-v-zaporu-316705,sport,316705,"Zaradi Francesca Tottija ostal v zaporu Francesco Totti je za italijansko televizijo povedal dve zanimivi zgodbici. Eno o obisku zapora Rebibbia ter eno o tem, kako se je pred navijači skrival pri menihih. Francesco Totti velja za eno izmed največjih nogometnih zvezd v Italiji. Je prava živa legenda Rima in s takšnim nazivom ni lahko živeti. Vse o življenju Romine legende pa bomo lahko od danes dalje prebrali v njegovi avtobiografiji. Še pred izdajo knjige pa je Totti gostoval na televiziji RAI, kjer je razkril nekaj zanimivih zgodbic iz knjige. Twitter ""Sprehajal smo se med celicami, v vsaki so bili navijači neke ekipe. Tam so bili navijači Lazia in Rome, vsi so bili presrečni, njim je to, kot da vidijo papeža. Nato sem sedel za mizo, na kateri sem podpisoval avtograme, ko je eden izmed zapornikov začel kričati ter mahati proti meni. Nato se je začel prerivati in prebijati v ospredje,"" je začel prvo zgodbico razlagati Totti in nadaljeval: ""Želel se je fotografirati z menoj, meni pa ni bilo jasno, zakaj je tako odločen. Nato pa so mi razložili. Človek bi moral zapustiti zapor že pred več kot enim tednom, a je želel dovoljenje, da še nekoliko dlje ostane v zaporu, saj je slišal, da prihajam jaz na obisk. Izjavil je celo, da bo napravil neko neumnost, da ga bodo prisiljeni ponovno zapreti, če mu ne bodo dovolili ostati."" EPA Druga zgodbica pa je govorila o Tottijevem skrivanju pred navijači. ""Mislil sem, da bo lažje zdaj, ko več ne igram, a je še huje. Vsi si želijo avtogramov in fotografij z menoj. Čeprav najhuje je pa bilo, ko sem še igral in smo osvojili Scudetto. Spomnim se, da smo bili v restavraciji v Testacciju, teden dni po osvojitvi naslova. A vsepovsod je bilo ogromno navijačev Rome, ki so nekako izvedeli, da bom tam. Edini način, da sem lahko pobegnil, je bil, da sem preskočil nek zid in kar naenkrat sem se znašel med menihi v samostanu. Prekozidu sem splezal v temi in kar naenkrat pred seboj zagledal človeka s svetilko. Šlo je za meniha, ki me je povprašal, kaj počnem, me pospremil do izhoda ter me prosil za eno fotografijo."" Totti je tekom oddaje tudi priznal, da ga je ponoči strah v stanovanju. Vsakič, kadar sliši čudne zvoke, pošlje svojo soprogo Ilary, da preveri, ali je kdo v stanovanju: ""Pred tem sem se vedno skrival pod odejo, se pretvarjal, da sem mrtev. Zdaj pa Ilary hodi preveriti, kaj se dogaja. Če ne bi, je ne bi niti poročil!"""
https://zurnal24.si/sport/v-planici-tudi-tekaski-center-161921,sport,161921,"V Planici tudi tekaški center ""Odločba pomeni, da bomo lahko stoodstotno uresničili cilje, ki smo si jih zastavili,"" je po odločbi, da bodo v Planici lahko črpali tudi 15,3 milijona evrov iz evropskih skladov in jih porabili za gradnjo tekaškega dela nordijskega centra v Planici, dejal Jelko Gros. Zavod za šport Planica je dobil odločbo ministrstva za gospodarski razvoj in tehnologijo, da bodo lahko črpali 15,3 milijona evrov, pridobljenih iz evropskih skladov za regionalni razvoj, in jih porabili za gradnjo tekaškega dela nordijskega centra v Planici. Celotna dela naj bi se končala leta 2014.""Odločba pomeni, da bomo lahko stoodstotno uresničili cilje, ki smo si jih zastavili. Če te odločbe ne bi bilo, bi bila Planica le skakalni center, ne pa tudi tekaški. Vesel sem, ker bo zastopan celoten nordijski šport z dodatno ponudbo, kar bo ustvarilo pravo sliko Planice. Zdaj bomo lahko nadaljevali projektiranje, ker je idejna zasnova že nared. Do konca leta naj bi izvedli vse razpise in po tekmovanjih ob koncu zime začeli dela na bodočem tekaškem delu centra. Osrednji objekt za smučarske teke je zahtevnejši in se bo gradil vse leto ter naj bi bil leta 2014 dokončno zgrajen. Celotna vrednost investicije je 18,3 milijona evrov z dodano vrednostjo,"" je pojasnil direktor Zavoda za šport Planica Jelko Gros."
https://zurnal24.si/sport/nogomet/real-po-voznji-s-colnom-izgubil-pepeja-187114,sport,187114,"Real po vožnji s čolnom izgubil Pepeja Nogometaši Reala Madrida mirno pričakujejo torkovo povratno tekmo četrtfinala Lige prvakov proti Galatasarayu. Ob prihodu v Istanbul o kakšnem vročem sprejemu ni bilo ne duha ne sluha, španski prvaki pa so se odpravili tudi na ""glisiranje"" po Bosporju. A v taboru kraljevega kluba le ni vse rožnato – za tekmo naj bi po treningu odpadel branilec Pepe. Po treningu Real Madrida na stadionu Bešiktaša je postalo jasno, da branilec Pepe ne bo mogel nadomeščati kaznovanega Sergia Ramosa v osrčju obrambe belega baleta. Španski mediji poročajo, da je portugalski reprezentant trening zapustil po vsega nekaj minutah, zato je vse bolj verjetno, da bo José Mourinho od prve minute igral z obrambnim dvojcem Raphaël Varane-Raúl Albiol. Madrid je v Istanbul sicer prinesel izjemen rezultat s prve tekme (3:0), nogometaši pa so se v sproščenem vzdušju odpravili tudi na ""glisiranje"" po Bosporju, kar je prek Instagrama ovekovečil tudi prvi zvezdnik kluba Cristiano Ronaldo. Novice iz Realovega tabora bi lahko blagodejno vplivale na igralce Galatasaraya, ki so razočarali na prvi tekmi v španski prestolnici. Turki so sicer dan pred tekmo izvedeli, da Evropska nogometna zveza (Uefa) ne bo izbrisala rumenega kartona Buraku Yilmazu, ki ga je na Santiagu Bernabéuu neupravičeno dobil zaradi domnevnega simuliranja. Terim igralcem: ""Bog vam pogmagaj!"" Yilmaza bo trener Fatih Terim v prvi postavi bržkone zamenjal z Umutom Bulutom. Mediji poročajo, da bo Terim pred torkovo tekmo v slačilnici sporočil: ""Bog vam pomagaj!"" Turki upajo, da bodo z božjo pomočjo v prvih minutah stisnili beli balet, sanjajo pa o vodstvu z 2:0 ob polčasu. Terim bo spet začel v igralnem sistemu 4-3-1-2, medtem ko igralcem ponavlja, da v peklu svojega stadiona še niso rekli zadnje besede. Selçuk Inan in Felipe Melo naj bi ob odsotnosti Xabija Alonsa igrala z več svobode. ""Z Ligo prvakov imam zelo poseben odnos, je trofeja, na katero sem moral čakati dolgo časa. Zabavno se je spet vrniti v Ligo prvakov. Prav posebno je poslušati njeno himno,"" je pred dvobojem za spletno stran Uefe (www.uefa.com) povedal napadalec Galatasaraya Didier Drogba. ""Našel sem klub z ambicijami in velikim projektom, čigar cilj je zmagati v Ligi prvakov To je zame velik izziv. Želim biti del te avanture in tega izziva. Želim ponovno občutiti strast, ki sem jo doživel pri Marseillu,"" je še dodal reprezentant Slonokoščene obale. Liga prvakov, četrtfinale, povratni tekmi: Torek ob 20.45:Galatasaray - Real Madrid /0:3/ Verjetni prvi postavi Galatasaray: Muslera; Eboué, Kaya, Amrabat, Riera; Melo, Altintop, Sneijder, Inan; Bulut, Drogba. Real Madrid: López; Arbeloa, Varane, Albiol, Coentrão; Khedira, Modrić; Di María, Özil, Ronaldo; Benzema. Sodnik: Stéphane Lannoy (Francija). Torek ob 20.45:Borussia Dortmund - Málaga /0:0/ Verjetni prvi postavi Dortmund: Weidenfeller; Piszczek, Subotić, Hummels, Schmelzer; Gündogan, Bender; Grosskreutz, Götze, Reus; Lewandowski. Málaga: Caballero; Gámez, Lugano, Demichelis; Toulalan, Camacho; Joaquín, Baptista, Isco; Saviola. Sodnik: Craig Thomson (Škotska). /X:Y/ - v poševnicah je rezultat prve tekme"
http://zurnal24.si/svet/srecno-2011-107088,svet,107088,"Srečno 2011! Svet z veliko pompa vstopa v novo leto, za katerega upa, da bo boljše, bogatejše, bolj prizanesljivo in prijaznejše od pravkar končanega. Lepe želje in ognjemeti pa ne morejo popolnoma prekriti recesije. Velika večina Azije in njenih štiri milijard prebivalcev je že vstopilo v 2011. Po Evropi letos na ulicah prihod novega leta praznuje precej manj ljudi, za kar obstajata dva razloga: prvi je ostra zima z nizkimi temperaturami, drugi pa varčevanje v gospodarsko neugodnih časih. Še vedno pa zelo bleščeč skok v novo leto napovedujejo v New Yorku, kjer je tradicionalno praznovanje ob spuščanju znamenite krogle zelo bučno, prav kot tudi v Latinski Ameriki. Kot zadnji se bodo sicer od leta 2010 poslovili prebivalci Havajev. Mednarodna vesoljska postaja (ISS) bo na silvestrovo kar 16-krat prešla datumsko mejo, vendar pa bodo na ISS astronavti novemu letu nazdravili trikrat. Šest astronavtov, ki prihajajo iz Rusije, ZDA in Italije, bo tako nazdravilo prvič ob polnoči po moskovskem času, ko bodo nazdravili skupaj z nadzorniki v ruski prestolnici. Uradno bodo astronavti na 350 kilometrov ""višine"" prihajajoče leto pozdravili še ob polnoči po greenwiškem času, nato pa še ob 7. uri zjutraj po srednjeevropskem času, ko si bodo lepe želje izmenjali z nadzorniki v ameriškem Houston. Po poročanju STA v Nemčiji največje novoletno praznovanje poteka pri berlinskih Brandenburških vratih. Tam rajajo že od poldneva, vrhunec pa bo odštevanje do polnoči. Na ulicah nemškega glavnega mesta naj bi bilo nocoj ob dokaj milih temperaturah okoli ničle milijon ljudi, kakšnih posebnih varnostnih ukrepov pa oblasti kljub nedavnim terorističnim grožnjam niso načrtovale. Na Elizejskih poljanah v Parizu je več sto tisoč ljudi, za varnost pa skrbi kar 54 tisoč policistov, saj so se novoletna praznovanja v minulih letih često končala z nemiri. Ni denarja, ni slavjaŠtevilna manjša mesta v osrednji Evropi so se letos odločila, da sploh ne bodo organizirala silvestrovanj na prostem. Tri srednjeevropske prestolnice, Praga, Bratislava in Varšava, ki za novo leto že tradicionalno gostijo množice turistov, pa svojih gostov ne nameravajo razočarati.V Pragi policisti so med novoletnim praznovanjem med drugim pozorni tudi na številne, ki skok v novo leto proslavljajo še s skokom v ledeno mrzlo Vltavo. Na Poljskem so organizatorke največjih in najbolj nenavadnih praznovanj številne televizijske mreže, ki tudi letos ena drugi predstavljajo veliko konkurenco. Nobena izmed njih zato ne varčuje s stroški za plačilo nastopov največjih domačih in tujih zvezd. Varšava v novo leto sicer vstopa v evropskem slogu, saj bo država v drugi polovici leta 2011 predsedovala Evropski uniji. Bratislava večer najdaljše noči začenja s koncerti in diskotekami na prostem. Tudi letos mesto izkorišča kuliso široke Donave za desetminutni ognjemet."
http://zurnal24.si/sport/kosarka/cska-za-las-doncic-svetla-tocka-reala-268896,sport,268896,"CSKA za las, Dončić svetla točka Reala V prvih dveh drugih četrtfinalnih tekmah košarkarske evrolige sta obe domači ekipi še drugič zmagali. Fenerbahče je doma visoko premagal Real Madrid (100:78), CSKA Moskva pa je po hudem boju ugnal Crveno zvezdo (77:76).  EPA Crvena zvezda je bila v Moskvi ves čas enakovreden tekmec domače ekipe, minuto in 13 sekund pred koncem tekme pa je s trojko Stefana Jovića povedla 75:74. Že v naslednjem napadu je bil z metom za tri točke uspešen Miloš Teodosić, nekdanji igralec Crvene zvezde. V končnici, v kateri sta obe ekipi naredili številne napake, je Tarence Kinsey z linije prostih metov zadel le enkrat. V zadnjem napadu na tekmi je Jović naredil korake, tako da bodo košarkarji CSKA Moskve v Beograd odšli s prednostjo dveh zmag in za napredovanje na zaključni turnir potrebujejo le še zmago. Najboljši strelec domače ekipe je bil Kyle Hines z 19 točkami, za Crveno zvezdo jih je Jović dosegel 15. Fener razbil prvake Zmaga do zaključnega turnirja pa loči tudi Fenerbahče, ki je na drugi domači tekmi visoko premagal nerazpoložene košarkarje Reala Madrida, ki brani lansko lovoriko. Njihovega odpora je bilo konec praktično ob polčasu, ko so za domačini zaostajali za 25 točk. Luka Dončić je tokrat dobil priložnost za igro, v 14 minutah pa je dosegel deset točk, imel je še šest skokov in dve podaji ter bil drugi najboljši strelec svoje ekipe. Več točk, 15, je dosegel Sergio Rodríguez. Za zmago Fenerbahčeja je Ekpe Udoh prispeval 18 točk. V petek še Blažič V petek bo Jaka Blažič z Laboral Kutxo skušal še drugič premagati Panathianikos, s podobnimi načrti pa bo šel v dvoboj z Barcelono tudi Lokomotiv Kuban. Evroliga, četrtfinale (druge tekme): CSKA Moskva - Crvena zvezda 77:76 (20:20, 24:28, 19:12, 14:16) /2:0/Hines 19; Jović 15. Fenerbahče - Real Madrid 100:78 (27:14, 27:15, 22:19, 24:30) /2:0/Udoh 18; Rodríguez 15, Dončić (6 sk., 2 as.) 10. Petek:Lokomotiv Kuban - Barcelona /1:0/Laboral Kutxa - Panathinaikos /1:0//X:Y/ - izid v zmagah; igrajo na tri zmage"
https://zurnal24.si/svet/v-marseillu-sta-se-zjutraj-zrusili-dve-zgradbi-318603,svet,318603,"V Marseillu sta se zjutraj zrušili dve zgradbi V starem delu Marseilla se je danes zjutraj zrušili dve poslopji. Informacij o morebitnih žrtvah še ni, vsaj dva človeka pa sta po zadnjih podatkih poškodovana. Vzrok nesreče še ni znan, je pa bila po poročanju lokalnih medijev ena od zgradb v zelo slabem stanju. Pred kratkim so jo oblasti označile za preveč nevarno, da bi lahko kdo v njej živel, so se pa v zgradbi kljub temu zadrževali brezdomci. BREAKING Huge rescue operation as building collapses in Marseille https://t.co/PioB4DGQ6H pic.twitter.com/xPgYLoIs2I — Mirror Breaking News (@MirrorBreaking_) November 5, 2018 Na terenu so policisti, gasilci in ekipe nujne pomoči, pri iskanju morebitnih preživelih pomagajo tudi psi reševalci. France, two buildings COLLAPSED in the CENTRE of MARSEILLE pic.twitter.com/NkuibKzD3q — Vlad Fabian (@vlafbi) November 5, 2018 Emergency services cordon off the area following a building collapse in #Marseille. Authorities have yet to confirm whether the building was occupied at the time. [05 November] #Fivosi #Collapse #France pic.twitter.com/qtYNaA6xoQ — Fivosi (@FivosiGlobal) November 5, 2018 Emergency services cordon off the area following a building collapse in #Marseille. Authorities have yet to confirm whether the building was occupied at the time. [05 November] #Fivosi #Collapse #France pic.twitter.com/qtYNaA6xoQ — Fivosi (@FivosiGlobal) November 5, 2018 Več sledi …"
http://zurnal24.si/sport/kosarka/dzikic-olimpija-ima-se-veliko-rezerve-14942,sport,14942,"Džikić: Olimpija ima še veliko rezerve V Tivoliju se je novinarjem predstavil novi trener Uniona Olimpije Aleksandar Džikić. Prepričan je, da ima ekipa še veliko rezerve, še posebno v Taylorju, Baileyju in Zupanu. Košarkarski klub Union Olimpija je izkoristil redno novinarsko konferenco pred tekmami Evrolige za predstavitev novega trenerja Aleksandra Džikića, ki je v nedeljo zvečer prevzel krmilo ljubljanskega kluba po odstopu dosedanjega stratega Memija Bečirovića. Šestintridesetletni srbski strokovnjak je med drugim povedal, da je zanj velika čast biti trener tako pomembnega kluba, kot je Union Olimpija. Džikić ni bil nikoli omenjen kot kandidat za klop Olimpije, niti ni ime, ki bi ga poznalo širše košarkarsko občinstvo. Trenersko kariero je začel leta 1991 v mladinskih selekcijah Partizana. Dve sezoni (1997–1999) je bil prvi trener Atlasa iz Beograda, od 1999 do 2005 pa je bil pomočnik Duška Vujoševića na klopi Partizana. Zadnje dve leti je preživel v ZDA, kjer je bil prvi pomočnik trenerja NBA moštva Minnesota Timberwolves, s čimer je postal šele drugi neameriški trener ali pomočnik v ligi NBA. Džikić je novinarsko konferenco začel z besedami v slovenščini: ""Lepo pozdravljeni tudi v mojem imenu in lepo, da ste prišli v tako velikem številu,"" nato obljubil, da se bo izpopolnil v slovenščini, in nadaljeval: ""Union Olimpija je velik klub in vsakemu trenerju je čast delati v takšnem kolektivu. Obljubim lahko, da bomo veliko delali in da se bo to poznalo na parketu. Prepričan sem, da ima ta ekipa še veliko rezerve, zlasti Bailey, Taylor in Zupan lahko pokažejo veliko več, kot so doslej, mladi, na primer Begić, pa lahko razvijejo svoj potencial. Ekipo sem spremljal, saj sem bil pozoren na nekatere mlade igralce, predvsem Gorana Dragiča, zato nisem prišel v Ljubljano povsem brez predznanja. Vem, da lahko Union Olimpija še precej napreduje."" Marko Milič je pozdravil prihod novega trenerja Aleksandra Džikića. © Saša Despot Novinarske konference se je udeležil tudi kapetan Marko Milič . ""V četrtek nas čaka najpomembnejša tekma sezone in moje mnenje je, da lahko sprememba trenerja pozitivno vpliva na motivacijo igralcev. Novi trener bo zagotovo prinesel boljše delo s posamezniki, zlasti mladimi, mislim pa tudi, da bo voz ameriških igralcev potegnil na našo stran, tako da bomo delovali bolj kot enotna ekipa."" Četrtkova tekma z Žalgirisom bo za Olimpijo ključna za ohranitev možnosti za uvrstitev v drugi del. Poraz proti neposrednemu tekmecu za peto ali šesto mesto bi Zmaje dokončno pahnil izven kombinacij, pa čeprav so nato do konca prvega dela še trije krogi. Novi trener Uniona Olimpije je glede prve preizkušnje, ki ga čaka v četrtek, povedal: ""Ogledal sem si videoposnetek prve tekme. Union Olimpija je imel obdobje zelo dobre igre, a tudi zelo slabe. Poleg tega je Marcus Brown odigral najboljšo tekmo sezone, podobno dober pa je bil tudi Marko Milič. Upam, da bo Marko ponovil takšno predstavo in da bomo znali izkoristiti slabosti Žalgirisa, ki je trenutno v dobri formi. Na igrišču bo treba pokazati enotnost in energijo."" Tekma z Žalgirisom, ki je v Kaunasu slavil z 91:72, bo v četrtek ob 20.45 v dvorani Tivoli."
http://zurnal24.si/sport/kranjec-imam-boljse-obcutke-106625,sport,106625,"Kranjec: ""Imam boljše občutke"" Skakalci potujejo na turnejo štirih skakalnic. Cilje je: ""12. mesto enega izmed četverice v skupnem seštevku,"" pove Franci Petek in prizna: ""Pri opredelitvi ciljev smo napravili pol koraka nazaj."" Glede na izide v zadnjem času smo pri opredelitvi ciljev napravili pol koraka nazaj. Osnovni cilj ostaja 12. mesto enega izmed četverice v skupnem seštevku turneje. Če se bomo temu zelo približali, pa bomo tudi zadovoljni. Franci Petek Primož Pikl, Peter Prevc, Robert Kranjec in Jurij Tepeš bodo Slovenijo zastopali na 59. novoletni skakalni turneji. Cilj vodstva reprezentance je ena uvrstitev do 12. mesta v skupnem seštevku turneje. Ta se bo začela 29. decembra v Oberstdorfu, nadaljevala v Garmischu in Innsbrucku ter končala šestega januarja v Bischofshofnu. Slovenska reprezentanca je pred odhodom na novoletno turnejo vadila v Kranju, kjer je imela po besedah glavnega trenerja Matjaža Zupana kljub slabemu vremenu zelo dobre pogoje. ""Zahvalil bi se rad vsem, ki skrbijo za skakalnico, saj smo imeli kljub slabemu vremenu, odjugi in dežju zelo dobre pogoje za trening. V Kranju smo imeli štiri tehnične skakalne treninge in tudi kondicijsko vadbo. Hladilni sistem na zaletišču ter umetni sneg na doskočišču sta nam omogočila dva dneva treningov, in to prav zadnja, ko je bilo skoke še mogoče opraviti. Videl sem kar nekaj lepih skokov naših tekmovalcev, zato sem prepričan, da lahko na naslednjih tekmah naredimo korak naprej."" ""Glede na to, da je deževalo, nama je trening zelo dobro uspel. Kot vsako leto ni bilo pravega časa za paznike. Vadba je dobro potekala in sem vesel, da imam v počepu boljše občutke. Imam sestavljen okvir in se na skakalnici bolje znajdem, kot sem se pred tem v sezoni,"" je dejal Kranjec, najboljši slovenski skakalec zadnjega obdobja, ki pa mu v tej zimi ne gre po načrtih. Žurnal24 main Prevc je na 27. mestu skupnega seštevka pokala trenutno najvišje uvrščeni slovenski skakalec zime. V švicarskem Engelbergu je bil 19. decembra 17. ""Pričakujem, da bom nadaljeval zgodbo iz Engelberga in dosegal dobre rezultate, ki so se mi pred tem štirikrat izmaknili,"" je na novinarski konferenci tik pred odhodom v Oberstdorf upanje izrazil Prevc. ""Na zadnjih treningih mi ni šlo po željah. Želim si ponovne uvrstitve med trideseterico pokala. Vse štiri skakalnice, posebej Oberstdorf in Garmisch-Partenkirchen, mi dokaj ustrezajo,"" je povedal Tepeš. ""Želim nadaljevati skakalne predstave, ki sem jih dosegal v zadnjem času. Osredotočil se bom le na skakalne prvine, o rezultatih in uvrstitvah pa še ne razmišljam,"" je pojasnil Pikl. Zupan je povedal, da se zdravstveno stanje Jerneja Damjana izboljšuje in naj bi se že proti koncu tedna spet pojavil na skakalnicah. Avstrijca Andreas Kofler in Thomas Morgenstern sta po Zupanovem mnenju prva favorita za zmago na novoletni turneji, za njima pa Poljak Adam Malysz in Švicar Simon Ammann. Zmago iz minule sezone bo branil Kofler, ki je v skupni razvrstitvi pokala drugi, pred njim je le Morgenstern."
http://zurnal24.si/magazin/lepota-telo/na-poroko-v-pastelih-in-rozah-150543,magazin,150543,"Na poroko v pastelih in rožah Modni svatje. Ženske naj bodo ženstvene, moški pa elegantni. Poroka. Kaj obleči, je običajno ena od prvih misli, ki nas prešine ob povabilu na poroko. Za nasvet smo povprašali modno oblikovalko Majo Štamol.Osrednji vodili naj bosta ženstvenost in eleganca. Najmodnejši boste v svetlomodri, rumeni in rožnatem odtenku. Za romantičen naboj izberite padajoče materiale z nežnimi rožnatimi motivi. Čipkasti detajli lahko dodajo piko na i, izogibajte pa se množici bleščic. Drapiranje je lahko vodilo za elegantnejši videz, sicer pa so letos modne predvsem obleke brez poudarjenega pasu. Bogati uhani ali biseri K hlačam, krilu ali obleki spadajo višje pete, k dolgemu krilu pa si lahko privoščite tudi nižje. Ker gre za slovesen dogodek, naj bodo modni dodatki posebni, bogati. Letos so zlasti modni veliki in bogati uhani, za prefinjen videz pa bodo zadostovali že večni biseri. Moški v obleko Moški lahko oblečete srajco z manšetnimi gumbi in dodate slovesnejšo kravato. Izjemno primeren je tudi smoking z metuljčkom."
http://zurnal24.si/svet/medved-se-je-pohecal-z-znanstveniki-233526,svet,233526,"Medved se je pohecal z znanstveniki Medved, najverjetneje slovenskega porekla, je izigral italijanske znanstvenike, saj se je najedel s hrano iz pasti in ostal na svobodi. Znanstveniki Furlanske univerze so v okviru s strani EU financiranega projekta Živi medved v gozdu postavili past, v katero naj bi ujeli kosmatinca, mu odvzeli genetski material in ga ustrezno označili z radijsko ovratnico. Kake 4 do 5 let star samec se je pasti res približal. A kot je posnela kamera, ni vstopil v napravo, kjer je visela posoda s hrano na dosegu gobca, temveč si je raje postregel z vsebino posode, ki je bila privezana na težje dosegljivem mestu na odprti stranici pasti. Čeprav videoposnetek tega ne pokaže, mu je uspelo posodo nekako sklatiti na tla, nato pa je sledilo kosilo.Ko se je medo najedel, se je še dodobra povaljal in podrgnil ob bližnja drevesa, s čimer je označil teritorij. Nato je sit odhlačal, ne da bi pokazal zanimanje za hrano v notranjosti pasti.Kot ugotavljajo znanstveniki, gre najverjetneje za medveda slovenskega izvora, ki so mu nadeli kodno ime N15. 12. junija letos so sicer po poročanju italijanske agencije Ansa znanstveniki imeli več sreče, saj so v bližini slovenske meje ujeli medveda Aleksandra in mu nadeli radijsko ovratnico. Ko je bil spet na svobodi, se je odpravil na območje kobariškega. Te dni naj bi se nahajal na slovenski strani Kanina. Spletna stran medvedi.si, ki podrobneje spremlja gibanje te zveri na slovenskih tleh, sicer ni dostopna za dodatne informacije."
http://zurnal24.si/avtorji/porocevalec-iz-zeneve-10678,svet,10678,"Z milijoni do socialne podpore Češki minister Mirek Topolanek zahteva odstop svojega namestnika in ministra za lokalni razvoj Jirija Cuneka, če ta ne ovrže obtožb medijev, da je zlorabljal socialno podporo. Češka nacionalna televizija je v ponedeljek poročala, da je Cunek, vodja Krščanskih demokratov, glavne premierove koalicijske partnerice, leta 1990 zlorabil namen socialne podpore. Cunek naj bi medtem, ko je od države prejemal podporo, na svojih računih kopičil nenavadno veliko količino denarja. Češki premier se na obtožbe ni takoj odzval, danes pa je od Cuneka končno zahteval jasna pojasnila, sicer ""ne bo smel ostati v mojem kabinetu."" Do vodje Krščanskih demokratov so kritični tudi nekateri člani njegove stranke. Finančni minister Miroslav Kalousek je izjavil, da normalen človek, ki ima dve zdravi roki, ne more prejemati socialne podpore, medtem ko ima na svojem računu več milijonov kron. Cunek je obtožbe zanikal z obrazložitvijo, da denarni prihranki ne morejo biti ovira za prejemanje podpore. Proti televiziji je vložil kazensko tožbo, s katero se zdaj ukvarja policija. Zadeva je na Češkem sprožila veliko prahu, saj je eden glavnih ciljev Cunekove stranke in vlade zmanjšati zlorabe, povezane z državno socialno pomočjo."
http://zurnal24.si/sport/cernjulova-blizu-osebnega-rekorda-276266,sport,276266,"Černjulova blizu osebnega rekorda Slovenska atletinja Maruša Černjul se na svojih prvih olimpijskih igrah v Riu de Janeiru ni uvrstila v finale skoka v višino. Štiriindvajsetletna Celjanka je z 1,92 m osvojila 21. mesto. Maruša Černjul je začetne višine 1,80, 1,85 in 1,89 metra zmogla v prvem poizkusu, letvico pa je dvakrat podrla na 1,92 metra, kar je sicer en centimeter manj od njenega osebnega rekorda, ki ga je postavila junija v Celju, takrat si je tudi izborila olimpijsko vozovnico. Nato je 1,92 m zmogla v tretjem poizkusu. Štiriindvajsetletnica, ki sicer študira v ZDA v Lincolnu, je nato finale lovila na višini novega osebnega rekorda 1,94 m - to je bila tudi norma za finale -, a je bila trikrat neuspešna. ""Zmanjkalo mi je malo sreče, saj višina 194 ni bila tako daleč. Zadovoljna sem s prvim nastopom, s tehnično izvedbo skokov in ostala sem tudi mirna. Res ni bilo slabo, zdaj pa se lahko še malo sprostim,"" je po tekmi ocenila 24-letna Celjanka. Slovenska atletinja ocenjuje, da je bil danes dosegljiv tudi osebni rekord na 1,94 m, kar je bila tudi kvalifikacijska norma za finale. ""Morda bi lahko skočila tudi osebni rekord, če bi pred tem na 192 cm uspela letvico premagati v prvem poskusu. Potem bi mi ostal kanček energije, ki sem ga potrebovala za naslednjo višino,"" je še dobro razpoložena razlagala tekmovalka in potrdila, da je letos s preskočenimi 1,93 m dobila tudi izredno motivacijo za naprej: ""Komaj čakam, da se naslednja sezona in treningi začnejo ter da dosežem še kakšen osebni rekord."" Slovenko prav tako ni presenetilo, da je kar 17 tekmovalk zmoglo kvalifikacijsko normo 1,94 m, ki je bila glede na letošnje dosežke v ženskem skoku v višino relativno nizka. ""Imeli smo super pogoje in vzdušje in tudi sama sem zelo uživala. Vse pa kaže, da so se tekmovalke res pripravljale za to tekmo in zato jih je toliko zmoglo 194 cm."""
http://zurnal24.si/sport/nogomet/ponudba-ki-je-ni-mogel-zavrniti-257340,sport,257340,"Ponudba, ki je ni mogel zavrniti Športni dirketor nemškega prvoligaša je razkril, da Kevina de Bruyna ne bi mogli zadržati v Wolfsburgu, saj mu je Manchester City ponudil štirikrat več denarja. Wolfsburg se je v poletnem prestopnem roku trudil, da bi prvega zvezdnika ekipe zadržal v najmočnejšem nemškem prvenstvu, a finančne zmogljivosti angleškega velikana so bile preprosto prevelike, da bi belgijskemu napadalnemu vezistu preprečili selitev na Otok. EPA Aktualni zmagovalci nemškega ligaškega pokala so 24-letnika zaman snubili, naj ostane, na koncu pa vendarle popustili pod težo skoraj 80 milijonske odškodnine, s katero so meščani zadostili zahtevani ceni. Poti nazaj ni bilo več.''Dolgo časa smo premlevali naše možnosti, da bi Kevina zadržali v Wolfsburgu. V določenem trenutku smo prišli do zaključka, da je najbolje, če mu pustimo oditi,'' je v pogovoru za Die Welt povedal Klaus Allofs.''Ko ima nogometaš na mizi ponudbo drugo ekipe, pri kateri bi lahko zaslužil štirikrat več, se je treba zavedati, kakšen vpliv ima to na njega. Kevin je prejel ponudbo, ki se lahko zgodi le enkrat v življenju. Nobenega zagotovila ni, da bo še kdaj dobil takšno priložnost,'' je razmišljanje kluba povzel Allofs.''Srečujemo se z določenimi omejitvami, s katerimi se Manchester City, Paris Saint-Germain, Barcelona ali Bayern München ne obremenjujejo. Povsem nerealno bi bilo trditi, da naših igralcev nihče ne more zvabiti drugam,'' je sklenil Allofs.De Bruyne je nase opozoril že v uvodu v svojo premierligaško sezono, saj ima po treh nastopih na svojem računu že dva zadetka."
http://zurnal24.si/magazin/film-glasba-tv/soocite-se-s-temnimi-sencami-156392,magazin,156392,"Soočite se s temnimi sencami Na deževno nedeljo priporočamo ogled misteriozne komične grozljivke Temne sence (Dark Shadows) z  Johnnyjem Deppom v glavni vlogi. Leta 1752 Joshua in Naomi Collins z mladim sinom Barnabasom iz Liverpoola odplujeta v Ameriko, da bi tam družina začela novo življenje. A tudi ocean ni dovolj, da ubežijo skrivnostnemu uroku, ki že rodove pesti njihovo družino. Dve desetletji pozneje pred Barnabasom (Johnny Depp) kleči ves svet – no, vsaj mestece Collinsport v zvezni državi Maine. Barnabas, gospodar posestva Collinwood, je bogat, vpliven in neukrotljiv babjek. Dokler ne stori hude napake in ne zlomi srca Angelique Bouchard (Eva Green). Ta ga spremeni v vampirja in ga živega pokoplje. Leta 1972 Barnabas znova vstane od mrtvih in priskoči na pomoč obubožanim in necenjenim potomcem svoje družine. Toda težko privajanje na tehnološki napredek in divji časi brezmejne ljubezni, drog in rock'n'rolla ga privedejo v številne zabavne težave, naposled pa se mora soočiti tudi s še vedno živo in zelo vplivno smrtno sovražnico. Film je na sporedu v ljubljanskem Koloseju ter Planetu Tuš v Kranju, Celju, Kopru, Novem mestu in Mariboru."
https://zurnal24.si/avto/ce-ste-voznik-morate-vedeti-za-te-letosnje-novosti-na-cestah-302904,avto,302904,"Če ste voznik, morate vedeti za te letošnje novosti na cestah! Novo leto, novi predpisi! Na tehničnem vas bodo snemali, za neregistrirano vozilo boste po novem plačevali! Morda boste vozili tudi varnejši avto po varnejših cestah, ponekod boste morali biti počasnejši. Po vsej Evropi Avtomatski klic na pomoč Ena največjih in najbolj daljnosežnih novosti, ki bo zaznamovala letošnje leto v prometu, je obvezna vgradnja sistema e-klic v nove avtomobile. Čeprav je bila Slovenija (projekt vodi Uprava za zaščito in reševanje) kot prva evropska država na novost pripravljena že od leta 2015, bodo šele s 1. aprilom v vseh državah EU zahtevali pripravljenost reševalnih služb in obvezno vgradnjo sistema, ki bo zaradi hitrega sporočanja podatkov o nesreči in tipu vozila lahko precej skrajšal dragoceni čas reševanja ponesrečencev. Tako naj bi bilo zaradi e-klica v Evropi, ko bo dosegel kritično maso vgradnje, vsako leto rešenih 2.500 življenj več, nekaj gotovo tudi v Sloveniji. Nekateri avtomobilski proizvajalci pa so preračunljivi in bodo do zadnjega čakali z vgradnjo tega sistema v svoje modele, strošek pa verjetno skušali prevaliti na potrošnika. Prej ali slej bodo na razpolago tudi moduli za naknadno vgradnjo v starejša vozila, stali naj bi kakih 100 evrov, delovali bodo v sodelovanju s senzorji pametnih telefonov, ki jih ima danes praktično vsakdo ob sebi. Pri Vodicah Avto Avto pri Vodicah zletel z avtoceste in sam poklical na pomoč BMW Smernice za jutrišnja vozila Pri Evropski komisiji so za Žurnal24 napovedali, da bodo spomladi pod taktirko komisarke Violete Bulc predstavili ""paket mobilnosti"", ki bo vseboval smernice za razvoj in izdelavo avtonomnih in povezanih vozil ter predloge za obvezne varnostne sisteme, ki jih bodo morali imeti vgrajeni avtomobili - prvi med njimi bo gotovo sistem samodejnega zaviranja AEB. V Bruslju bodo precej prevetrili tudi področje emisijskih standardov za tovornjake. V slovenskih predpisih Ostrejši tehnični pregledi Z zakonom o motornih vozilih stopajo v Sloveniji v veljavo ostrejši nadzor nad vodenjem postopkov tehničnih pregledov. Ena večjih novosti je uvedba obveznega videonadzora testne proge, posnetki pa bodo dokazovali, da je neko vozilo resnično opravilo tehnični pregled. Uvajajo se tudi globe za prevrtavanje števcev kilometrov, a je ta ukrep, kot smo ugotovili, za zdaj bolj brezzobi tiger. Saša Despot Uvedba dajatve za odjavljeno vozilo Lastniki vozil, ki bodo odjavili vozilo iz prometa po 1. aprilu 2018 dalje in bodo lastniki odjavljenega vozila več kot eno leto, bodo po 1. aprilu 2019 postali zavezanci za plačilo dajatve na odjavljena vozila, še eno pomembno letošnjo novost za slovenske lastnike vozil pojasnjujejo pri Ministrstvu za infrastrukturo. Avto Koliko boste po novem plačevali za neregistriran parkiran avto? Ob odjavi boste dobili nazaj več letne dajatve S 1. junijem 2018 se pri plačilu in vračilu letne dajatve za uporabo vozil v cestnem prometu preide iz mesečnega obračunavanja na dnevni obračun plačila in vračila letne dajatve za uporabo vozil v cestnem prometu. To pomeni, da boste ob odjavi vozila dobili povrnjenega več denarja. Dobro je vedeti Avto Koristna novost pri letni dajatvi za motorna vozila Na slovenskih cestah Tovornjaki bodo končno plačevali Ena večjih novosti se bo zgodila z zagonom sistema elektronskega cestninjenja tovornega prometa na naših avtocestah, ki zamuja že dolga leta. S tem bodo tovornjaki plačevali glede na dejansko prevožene kilometre, saj je dosedanja razporeditev cestninskih postaj omogočala, da so se lahko z nekaj ovinkarjenja marsikje izognili plačevanju cestnin, ponekod (širši ljubljanski obroč, Obala ...) pa sploh niso plačevali. Avto Čim prej se prijavite za novo cestninjenje Posledično bodo pri Darsu že letos začeli tudi s postopnim odstranjevanjem cestninskih postaj, kar bo omogočilo boljšo pretočnost. Javni razpis je že objavljen, najprej bodo padle postaje Log, Torovo ... Gregor Prebil Zagrizli bodo v zemljo in skale Zabrneli bodo stroji, ki bodo pričeli vrtati drugo cev predora skozi Karavanke. Na slovenski strani bo potrebno izvrtati skoraj 3,5 kilometra v notranjost. Vrtanje in gradnja nove cevi bo potekala več let, nato bo sledila še obnova obstoječe cevi. Šele nato bo promet skozi Karavanke zares začel potekati ločeno v obe smeri. Že do poletja Avto Velika sprememba na vzhodni obvoznici Direkcija za infrastrukturo bo po letih suše nadaljevala z intenzivno obnovo slovenskega državnega omrežja cest. Na voljo imajo več kot 200 milijonov evrov, med bolj izpostavljenimi in dražjimi projekti pa je izgradnja povezovalne ceste Britof - Hotemaže pri Kranju, gradnja obvoznice za Žiri, dokončanje obvoznice mimo Krškega, nadaljnja rekonstrukcija ""keltike"" med Idrijo in Tolminom, Limbuška obvoznica ... Olajšanje se obeta tudi Kranjčanom, saj naj bi končno razširili zloglasno krožišče na Primskovem in začeli z aktivnostmi za izgradnjo štiripasovnice do Šenčurja. Avto Na teh odsekih boste v gneči lahko vozili po odstavnem pasu Za več varnosti Obeta se nova tehnologija za tablice in meritve hitrosti Agencija za varnost v prometu kljub letu 2017, v katerem je na cestah umrlo najmanj ljudi doslej, namerava še več sredstev in dela vložiti v izobraževanje ter preventivo. Posebej se bodo posvetili ranljivim udeležencem ter še okrepili boj proti alkoholu, drogam in uporabi mobilnikov med vožnjo. Policija bo prav tako usmerjala svoje delo v področja, kjer so poglavitni razlogi za nastanek nesreč, predvsem hitrost in psihofizično stanje voznikov. Posebej izpostavljajo nadzor nad tovornim prometom in nadzorom nad avtocestnhim prometom, ob čemer se nadejajo tudi novosti - sistema za avtomatsko prepoznavo registrskih tablic ANPR, kar pa je odvisno še od ustavne presoje glede varovanja zasebnosti. Policija si bo prizadevala tudi ""zagotoviti pogoje za uvedbo sekcijskega merjenja hitrosti"", na vlado pa bo še naprej pošiljala predloge za poenostavitev postopkov o prekršku, saj se trenutno zaradi številnih lukenj v zakonodaji številni vozniki izognejo kazni. Sekcijsko merjenje Avto Razkrivamo seznam: 7 odsekov naših AC, kjer ne bo več divjanja Boj za obstoj vinjet Nevladne organizacije imajo zelo pomembno vlogo pri izboljševanju razmer v prometu in pri opozarjanju pristojnih državnih služb na pomanjkljivosti. Pri AMZS kot največji nevladni prometni organizaciji napovedujejo še naprej zastopanje interesov slovenskih voznikov na številnih področjih, od predloga EU, po katerem bi morala Slovenija v nekaj letih ukiniti vinjete, do liberalizacije cen naftnih derivatov in razvoja trga ter infrastrukture za alternativna goriva. Zelo dejavni nameravajo še naprej biti tudi pri projektu Brave, znotraj katerega s partnerji pripravljajo podlago za uvedbo avtonomnih vozil v prometu, organizirali ali sodelovali bodo tudi pri številnih projektih za spodbujanje prometne varnosti. Manj veseli bodo tisti, ki se bodo letos začeli pripravljati na opravljanje vozniškega izpita. Napovedujejo se podražitve tako pri avtošolskih urah kot tudi pri ceni izpitov. Avto Vozniški izpiti bodo po novem bistveno dražji Test brez rok Avto Izkušnje Slovencev bodo določale razvoj avtonomnih avtov andrej.leban@zurnal24.si"
http://zurnal24.si/sport/bolt-rekord-bo-940-77307,sport,77307,"Bolt: Rekord bo 9.40 Najboljši športnik sveta, jamajški sprinter Usain Bolt, je pred začetkom priprav na novo sezono dejal, da se bo svetovni rekord v teku na 100 metrov ustavil pri meji 9.40. Usain Bolt je začel z najbolj napornim delom sezone, šesttedenskimi pripravami. Kljub vsemu se ne bo odpovedal zadovoljstvom, tudi zabavi, vendar pa bo zmanjšal obiskovanje diskotek.""Najtežje spremembe v naslednjih dveh letih se nanašajo na moj življenjski slog. Trudim se, da ne zahajam prepogosto v nočno življenje, a kljub temu mi zato ne gre slabo. Še vedno pa pijem svojo najljubšo znamko piva,"" je novinarju Guardiana, ki ga je obiskal v Kingstonu na Jamajki, dejal svetovni rekorder v teku na 100 (9,58 sekunde) in 200 metrov (19,19 sekunde). Bolt je v pogovoru dejal, da se bo meja svetovnega rekorda v teku na 100 metrov ustavila pri 9 sekundah in 40 stotinkah in se bo tu dolgo zadržala.""To je moje mnenje, vendar pa je vse mogoče,"" je še dejal 23-letni atlet, ki je atletiki dodal novo razsežnost."
http://zurnal24.si/sport/zimski-sporti/sprehod-domraceve-teja-5-krat-mimo-za-23-mesto-225861,sport,225861,"Sprehod Domračeve, Teja 5-krat mimo za 23. mesto Tekmovalni vikend na Pokljuki se je končal z zmago Belorusinje Darje Domračeve, ki je dobila tekmo na 12,5 km s skupinskim startom. Druga je bila Finka Kaisa Mäkäräinen (+22,2/2), tretja pa Rusinja Olga Zajceva (+35,9/1). Teja Gregorin 23. (+2:55,6/5). Teja Gregorin je bila v boju za deseterico do prvega streljanja stoje. Ko pa je v stoječem položaju zgrešila po dvakrat, skupaj se je nabralo pet kazenskih krogov, je zaostanek zrasel na skoraj tri minute in sanj o visoki uvrstitvi pred domačim občinstvom na Pokljuki je bilo konec. ""Spet so se pojavile napake pri streljanju, a je očitno to trenutno moja forma. Tek je bil soliden, za boljši rezultat pa bo treba bolje realizirati streljanje, sicer se bomo pač nahajali na 20. ali 25. mestu. Svetla točka je napredek v teku,"" je bila nezadovoljna Gregorinova, ki je priznala, da je bila razočarana s pokljuškimi nastopi, saj si je pred domačim občinstvom želela precej več. Glavo na pravo mesto ""Čakata me še dve tekmi in tam bom skušala doseči kakšen dober izid, a bo treba glavo dati na pravo mesto,"" je še povedala tekmovalka, ki je bila zelo zadovoljna tudi s tem, da je spet popolnoma zdrava, zato ima na zadnjih dveh tekmah še visoke cilje. ""Tekmovalci na tekmi niso uživali, zato tokrat ni šlo. Danes je bil tek Gregorinove dober, vsi pa so imeli težave na strelišču. Zelo dobro je svoje delo opravil tudi servis,"" je povedal slovenski trener Uroš Velepec, ki prav tako ni skrival, da si je želel večji uspeh slovenske ekipe. Domračeva se še vedno počuti olimpijsko Tudi žensko tekmo so odločile razmere na strelišču, med 30 najboljšimi tekmovalkami v pokalu pa ni bilo posameznice, ki bi zadela vseh 20 tarč. Še enkrat je zavidljivo formo potrdila trikratna olimpijska prvakinja iz Belorusije Darja Domračeva, ki je blestela že v soboto, ko se je v zasledovanju z 28. mesta prebila na stopničke. ""Obdržala sem dobro olimpijsko formo. V četrtek sem v težkih pogojih res naredila preveč napak na strelišču, težka je bila tudi proga, a v soboto in nedeljo sem potrdila dobro pripravljenost. Danes nisem sicer ničesar pričakovala, a sem šla na tekmo zelo zelo sproščena in dobre volje,"" je povedala zmagovalka. Promocija za domačo tekmo uspela Enako zadovoljna je bila Kaisa Mäkäräinen, ki bo v domačem Kontiolahtiju oblekla rumeno majico vodilne v svetovnem pokalu, pred doslej vodilno Norvežanko Toro Berger pa ima 14 točk naskoka. ""Obljubila sem, da bom naredila nekaj promocije za domačo tekmo, kar mi je zdaj uspelo na najboljši način,"" je povedala Finka. Tretja pa je bila Olga Zajceva, ki je na zadnjem streljanju pridobila predvsem zaradi napake Slovakinje Anastazije Kuzmine, ki je morala po zadnjem strelskem postanku dvakrat v kazenski krog, s čimer je izgubila stopničke. Po zadnjem streljanju je bila Zajceva celo druga, a je bilo 15 sekund premajhna prednost, da bi ustavila razpoloženo Mäkäräinenovo. Prihodnji teden se bo biatlonska karavana preselila v Kontiolahti, ki bo prihodnje leto gostil svetovno prvenstvo, teden dni pozneje pa se bo letošnja sezona končala v Oslu. Na Pokljuko se bodo najboljši biatlonci vrnili med 17. in 21. decembrom v novi sezoni svetovnega pokala 2014/15. Svetovni pokal, Pokljuka, zasledovanje na 15 km, skupinski start (Ž), rezultati:"
http://zurnal24.si/magazin/horoskop-in-numerologija/odgovor-sifra-tosemjaz-86069,magazin,86069,"Odgovor - ŠIFRA: ToSemJaz Ali se mi v letošnjem letu obeta kakšna resna zveza? Nahajate se v osebnem letu pod vplivom števila 3, ki simbolizira radost in neke vrste preporod. Sicer ni tipično obdobje za pričetek nove zveze, je pa čas, ko se posvetite notranjemu otroku. Osebe, ki vas bodo privlačile, bodo bolj zrele in resne; torej tudi zveze z nasprotnim spolom ne bodo bežne in nepomembne z njihove strani, prej z vaše."
http://zurnal24.si/sport/srebro-za-mladega-upa-prevca-69382,sport,69382,"Srebro za mladega upa Prevca Mladi Peter Prevc je znova dokazal, da je veliki up slovenskega skakanja na dilcah. Na mladinskem svetovnem prvenstvu je osvojil srebrno kolajno. Kranjčan Peter Prevc je v Hinterzartnu na posamični tekmi mladinskega svetovnega prvenstva v smučarskih skokih zaostal le za Avstrijcem Michaelom Hayböckom in osvojil srebrno medaljo. Bronast je bil Italijan Diego Dellasega. Prevc je s tem ponovil dosežke Primoža Peterke, Jurija Tepeša, Roka Benkoviča in Janeza Štirna. Uspeh skakalca kranjskega Triglava sta na 15. in 21. mestu dopolnila Jaka Hvala in Matic Kramaršič."
http://zurnal24.si/slovenija/nova-zaslisanja-v-zadevi-brezplacniki-111739,slovenija,111739,"Nova zaslišanja v zadevi brezplačniki Mariborska škofija je, po besedah Cvete Zalokar Oražem, na posreden način skoraj v celoti financirala izhajanje brezplačnika Slovenski tednik. 
 Odprti dve terjatviPredsednik uprave holdinga Zvon Ena Simon Zdolšek je pred komisijo povedal, da ima holding do Progresije odprti dve terjatvi, posojilo in odstopljeno terjatev. Julius Fond, ki se je kasneje pripojil Zvonu Ena, je Progresiji dal več posojil, ki so se na koncu združile v eno, vredno 200 tisoč evrov, ki še ni poravnana. Odprta naj bi bila tudi terjatev v višini 300 tisoč evrov. Gre za dogovor med Zvonom Ena in Media Polisom. Media Polis je bil dolžnik Zvona Ena, ker pa je Progresija dolgovala Media Polisu, so sklenili pobotanje s terjatvijo, ki jo ima Progresija do Media Polisa. Tako so terjatve po Zdolškovih besedah oslabili, in tako je po njegovem mnenju realno pričakovati le delno poplačilo. Poslovni interes v Slovenskem tednikuMelito Župevc, predsednico komisije, je zanimalo, kakšen poslovni interes so videli v Slovenskem tedniku. Zdolšek ji je odgovoril, da se je zadeva začela kot eno posojilo, ki pa je nato preraslo ""v možnost dodatnega angažiranja"". Tudi sam direktor Progresije Andrej Lasbaher je ponujal lastniški vstop v Progresijo, vendar je bil po Zdolškovih besedah prav vsebinski del brezplačnika ključen, da do tega ni prišlo. Kot priča je nastopil tudi nekdanji direktor Dravskih elektrarn Maribor Damijan Koletnik. Sprva sploh ni želel odgovarjati na vprašanja, a je kasneje dejal, da se ne spomni, ali je bila s Progresijo podpisana in realizirana kakšna pogodba. 21 milijonov Zvonu EnaČlane komisije je zanimalo tudi 21 milijonov evrov posojila Zvonu Ena. Po besedah člana komisije Dušana Kumra (SD) gre za javno-zasebno partnerstvo mariborskih podjetij, ki so se našla v projektu Slovenski tednik. Koletnik je razložil le, da se o tem projektu z nikomer ni pogovarjal in da je Zvon Ena, sicer z zamudo, vrnil posojilo z obrestmi. Dravske elektrarne naj bi po Koletnikovih besedah posojilo namenile tudi podjetju, v katerem je delala žena generalnega direktorja direktorata za energijo na ministrstvu za gospodarstvo Janeza Kopača. Zalokar Oražmova je sicer po seji komisije zadovoljna, saj je mnenja, da so člani komisije prišli zelo daleč in ugotovili izjemno veliko."
http://zurnal24.si/magazin/vip/locitve-nisem-pricakoval-187113,magazin,187113,"""Ločitve nisem pričakoval"" Tom Cruise se je odločil spregovoriti o ločitvi od igralke Katie Holmes. ""Tega nisem pričakoval,"" je v nedavnem intervjuju glede ločitve od Katie Holmes (33) končno spregovoril Tom Cruise (50) in dodal: ""Življenje je izziv. Pri petdesetih imaš že toliko izkušenj in zdi se, da imaš vse pod kontrolo ... in potem te spet zadene. To je življenje. Življenje je tragikomično, zato potrebujemo smisel za humor.""Tom se je po ločitvi, ki se je zgodila junija lani, vrgel v delo, mediji pa ga neprestano povezujejo z novimi in novimi lepoticami."
http://zurnal24.si/sport/tujci-na-policiji-tekma-vprasljiva-75491,sport,75491,"Tujci na policiji, tekma vprašljiva Danes ob 18. uri naj bi se v dvorani Podmežakla začela prva finalna tekma med Jesenicami in Olimpijo. Zaradi težav v Olimpiji, tuji igralci namreč nimajo urejenih delovnih dovoljenj, je tekma negotova. Tekma boV ponedeljek zjutraj je policija odpeljala vse tri Olimpijine Severnoameričane (Harlan Pratt, Burke Henry, Matt Higgins), saj nimajo urejenega delovnega dovoljenja. Malo čez poldne so se igralci že vrnili v Tivoli, je za Žurnal24 potrdil tiskovni predstavnik kluba Tomaž Langerholz. ""Smešno je, da se to dogaja prav na dan začetka finala. Res smešno,"" je dejal Langerholz. Jesenice: psihološka prednost Državni prvak bo tista ekipa, ki bo prva dosegla štiri zmage. Jeseničani so v polfinalu presenetili svoje navijače s porazom v Kranju proti Triglavu. Sabahudin Kovačevič pa temu ne namenja pretirane pozornosti. ""Tekme pred finalom smo jemali nekoliko z rezervo, takšni so bili tudi rezultati. Proti Olimpiji pa gremo na polno in želimo čim prej končati serijo,"" zatrjuje borbeni branilec. Kovačeviča veseli, da so železarji zadnja dva derbija dobili. ""To je psihološka prednost. Vemo, da je Olimpijo zapustilo veliko kakovostnih igralcev, a ima še vedno dobro ekipo. Moramo igrati ekipno, sam ne bo nihče ničesar opravil."" V zadnjih letih je zaradi tekmovanja obeh klubov v ligi Ebel državno prvenstvo nekoliko v ozadju. ""Bomo videli, kako polne bodo tribune. V tej sezoni obe ekipi žal nista bili posebno uspešni,"" razmišlja Kovačevič. Olimpija: derbi nabit s čustviZadnja ovira za jeseniške napadalce bo čuvaj mreže zmajev Aleš Sila, ki se veseli finalne serije. ""Veliko nas v članski konkurenci še ni osvojilo naslova državnega prvaka. Derbi proti Jesenicam pa je vedno nabit s čustvi,"" pravi 22-letni vratar, ki hvali vzdušje v ljubljanski garderobi. Izrazitega favorita ni, pa čeprav so jeseničani v ligi Ebel prehiteli Olimpijo. Vseeno bi dal železarjem prednost. Rudi Hiti ""Na razpoloženje v zadnjem času je vplivalo to, da je več slovenskih igralcev. Imamo primat v garderobi. Med seboj smo dobri prijatelji. Zadnje čase se imamo res fajn,"" zatrjuje Sila, ki ne želi komentirati finančnega položaja v Olimpiji. ""O financah ne bi govoril. Lahko pa povem, da je ne glede na stanje vzdušje zelo dobro."""
http://zurnal24.si/sport/kopitar-v-polno-ob-novi-zmagi-258761,sport,258761,"Kopitar v polno ob novi zmagi Hokejisti Los Angeles Kings so dosegli še četrto zaporedno zmago v ligi NHL. V domači dvorani so v soboto zjutraj po slovenskem času premagali Carolino Hurricanes s 3:0. Med strelce se je vpisal tudi Hrušičan Anže Kopitar, ki je v 49. minuti zadel za 2:0. Že v 12. minuti je Tyler Toffoli, ki je zadel že na četrti tekmi zaporedoma, kralji pa so ob njegovem golu vselej zmagali, izkoristil prednost igralca več na ledu za 1:0. Isti igralec, dosegel je šest od skupno 13 golov svoje ekipe v tej sezoni, je končni izid postavil v 53. minuti. Med ključnimi igralci za zmago je bil tudi domači vratar Jonathan Quick, ki je zbral kar 40 obramb, in 38. v karieri ostal nepremagan na tekmi. Zelo lep je bil tudi gol Anžeta Kopitarja, ki je izkoristil slabo postavljeno obrambo. Rahlo na levi strani je prejel plošček, ki ga je tja vrnil nasprotni branilec, ga z eno potezo potisnil na prosto desno stran, s tem prelisičil tudi vratarja Cama Warda, nato pa s hrbtno stranjo palice plošček dvignil v mrežo. Visoka zmaga ni povsem pravi odraz dogajanja na ledu. Gostje so s 40:28 dobili razmerje strelov na gol, dobili pa so tudi kar 41. od skupaj 66 bulijev. Še naprej kraljuje Montreal, ki je v Buffalu slavil s 7:2 in postal prva ekipa v zadnjih 40 letih, ki je sezono začel z osmimi zmagami. Brendan Gallagher in Dale Weise sta zadela po dvakrat. Washington se je veselil zmage s 7:4 na gostovanju v Edmontonu, kar tri gole pa je dosegel Jevgenij Kuznjecov, ki mu je to uspelo prvič v karieri. Kuznjecov je bil s tem tudi najzaslužnejši za peti zaporedni uspeh igralcev iz prestolnice ZDA. Boston se je veselil zmage v New Yorku pri Islandersih s 5:3. Tampa je po golu Ondreja Palata po podaljšku slavila v Winnipegu s 4:3. Podaljšek pa so navijači videli tudi v Calgaryju, kjer je Mark Giordano poskrbel za slavje gostitelje s 3:2 nad Detroitom."
https://zurnal24.si/magazin/vip/mlada-zvezdnika-imata-novo-seks-igracko-246173,magazin,246173,"Mlada zvezdnika imata novo seks igračko Miley Cyrus in  Patrick Schwarzenegger naj bi imela zelo pestro spolno življenje. V javnost so pricurljale informacije o spolnem življenju 22-letne Miley Cyrus in njenem eno leto mlajšem ljubimcu Patricku Schwarzeneggerju. ""Miley pravi, da je seks vedno boljši. Kadar je pri njej, ne želi iz hiše,“ je razkril vir in dodal, da parček v spalnici ne pozna omejitev. Pred kratkim sta si nabavila tudi zelo zanimivo spolno igračko – erotično gugalnico. ""Nad gugalnico sta navdušena. Ker je prepričana, da bi to moral imeti vsak, je gugalnice kupila tudi vsem svojim prijateljem.“"
http://zurnal24.si/sport/v-krskem-dirka-za-grand-prix-238090,sport,238090,"V Krškem dirka za grand prix Le nekaj dni po koncu sezone svetovnega prvenstva v speedwayu, v kateri je slovenski prvak Matej Žagar s petim mestom dosegel doslej največji uspeh v karieri, prihaja dobra novica za vse ljubitelje tega športa v Sloveniji. Prireditelji iz AMD Krško so se z vodstvom tekmovanja dogovorili za izvedbo ene od dirk SP leta 2015. Uradne potrditve koledarja serije za veliko nagrado za naslednjo sezono sicer še ni, a društvo AMD Krško bo 12. septembra 2015 spet organiziralo eno od dirk tekmovanja grand prix. To bo deveta preizkušnja za VN Slovenije v zgodovini, ki bo tako v posavsko prestolnico spet pripeljala najboljšo svetovno petnajsterico tega športa, seveda tudi z Matejem Žagarjem. Nazadnje so se najboljši dirkači v Krškem merili lani, Žagar pa je v Krškem vedno dobrodošel gost. Po letošnjih uspehih, ko je v finskem Tampereju tudi prvič v karieri zmagal na eni od dirk za VN, bo zagotovo želel znova stopiti na stopničke tudi na domači dirki, kjer je bil doslej na stopničkah enkrat, ko je bil leta 2005 tretji. EPA ""Zame je domača dirka vedno nekaj posebnega, pa čeprav sem zadnje čase bolj doma na ovalih drugje po Evropi. Zaradi domačih navijačev, ki me na tujih dirkah spremljajo preko TV-zaslonov, socialnih omrežij in drugih medijev, sem tako še posebej vesel, da se jim bom lahko z nastopanjem doma tako vsaj malo oddolžil, hkrati pa upam, da bo to vsaj malo vplivalo tudi na podporo slovenskih sponzorjev,"" je novico o dirki za VN Slovenije pospremil Žagar in pripomnil: ""Želim pa si tudi, da bo organizator vsaj malo prisluhnil mojim željam glede priprave proge, da bi tako dobil tudi dejansko prednost domače steze, kot si jo tudi sam predstavljam."" ""Tako hitro še nismo dirke napovedali nikoli, zato smo se odločili, da bomo vstopnice dali v prodajo že letos, s čimer želimo vzpodbuditi predvsem tiste, ki so lani ostali praznih rok,"" je ljubitelje speedwaya k pravočasnemu nakupu vstopnic povabila predsednica kluba Violeta Freeland in pojasnila, kako so potekala pogajanja s podjetjem BSI, ki vodi tekmovanje: ""S Paulom Bellamyjem, nekakim 'Berniejem' svetovnega speedwaya, sva bila v stikih že od lanske sezone, brez pretiravanja pa lahko poudarim, da se res radi vračajo k nam, saj dobivamo glede organizacije same pohvale."" Doslej je znanih in z uradnim datumom objavljenih že osem dirk prihodnje sezone, kot največja novost pa je bila pred kratkim najavljena dirka za VN Avstralije, kjer so nazadnje dirkali pred 13 leti. Dokončna podoba koledarja SP 2015 bo znana v dveh tednih."
http://zurnal24.si/magazin/film-glasba-tv/madonna-avgusta-v-ljubljani-42221,magazin,42221,"Madonna avgusta v Ljubljani Kraljica popa Madonna bo 20. avgusta nastopila v Ljubljani, in sicer na Stožicah. Na voljo bo 62 tisoč kart. Verjetno najuspešnejša pevka na svetu, Madonna, bo v okviru svoje turneje Sticky and Sweet Tour nastopila tudi na Stožicah. Glasbeni spektakel se bo zgodil 20. avgusta, člani njene ekipe pa so si menda že ogledali prizorišče koncerta. Njeni koncerti so razdeljeni na štiri tematske sklope: zvodnik, stara šola, ciganka in rave. Madonna pričakuje 62 tisoč Slovencev V prodaji za Madonnin ljubljanski koncert na hipodromu bo 62 tisoč vstopnic, ki bodo cenejše od 100 evrov. Konkretna cena pa bo znana v prihodnjih tednih. To nam je potrdil direktor Lupa Promotion Vlado Ivanković, ki koncert organizira. Ceno vstopnic za ljubljanski koncert bodo objavili naknadno, pravijo pa, da bodo cenejše kot lani na Dunaju (v povprečju so stale 100 evrov). Cene nam uradno niso hoteli izdati. Za primer pa lahko navedemo, da je dunajske organizatorje njen koncert lani stal šest milijonov evrov, v Budvi pa je nastopila za skoraj pol manj. Ljubljana dobila lanski koncert v Zagrebu ""V stiku z njenim menedžmentom smo bili že lani, ko se nam na koncu ni uspelo dogovoriti za koncert v Zagrebu,"" je še povedal Ivanković. Lupa Promotion sicer za Live Nation, ki ima pod svojim okriljem Madonno in druga velika imena, organizira koncerte na področju nekdanje Jugoslavije. Prav oni so v Slovenijo pripeljali tudi RBD, ki so Halo Tivoli v Ljubljani razprodali rekordnih štirikrat, ter Jean-Michela Jarra. Kje vse jo bodo še lahko videli? Kraljica popa bo letos nastopila še v Werchterju (Belgija), Marseillu (Francija), Hamburgu (Nemčija), Oslu (Norveška), Helsinkih (Finska), Talinu (Estonija), Romuniji, na Madžarskem, v Srbiji in Bolgariji. ""Prvič v svoji karieri sem podaljšala turnejo. Veselim se novih koncertov in krajev, ki jih še ne poznam, ter mest, ki jih ljubim,"" je povedala Madonna. Sticky and Sweet Tour je njena osma svetovna turneja, na kateri promovira svoj novi album Hard Candy. Turneja se je začela 23. avgusta 2008 v Cardiffu, po 16 koncertih v Evropi, med drugim tudi v Budvi, se je preselila v ZDA in Kanado, nato pa je Madonna koncertirala še v Južni Ameriki. Na koncertu bo zapela naslednje komade: 1. ""Sweet Machine"" 2. ""Candy Shop"" 3. ""Beat Goes On"" 4. ""Human Nature"" 5. ""Vogue"" 6. ""Die Another Day"" 7. ""Into the Groove"" 8. ""Heartbeat"" 9. ""Borderline"" 10. ""She's Not Me"" 11. ""Music"" 12. ""Rain"" 13. ""Devil Wouldn't Recognize You"" 14. ""Spanish Lesson"" 15. ""Miles Away"" 16. ""La Isla Bonita"" 17. ""Doli Doli"" 18. ""You Must Love Me"" 19. ""Get Stupid"" 20. ""4 Minutes"" 21. ""Like a Prayer"" 22. ""Ray of Light"" 23. ""Hung Up"" 24. ""Give It 2 Me"""
http://zurnal24.si/magazin/film-glasba-tv/dan-ko-je-padla-evropa-153689,magazin,153689,"Dan, ko je padla Evropa Po marčevski premieri si lahko v Slovenskem narodnem gledališču Ljubljana ob 19.30 ogledate ponovitev predstave Padec Evrope. Zasebna zabava po uspešni otvoritvi novega penziona Evropa, na kateri tako imenovani jet set še malo neformalno pokramlja in pokvanta, sklene kakšen posel ali se dogovori o kakšnem skupnem interesu. Ko se že precej okajena druščina namerava raziti, se zgodi globalni upor: zunaj so demonstracije, neredi, policija je zaprla dohode, ceste so blokirane, avtomobili gorijo, nikamor ni več mogoče. Toda na zabavo se zateče neznanec, očitno demonstrant, nemara tujec, saj ne govori in se ne odziva. Ob nepričakovanem soočenju dveh svetov režiser Matjaž Zupančič duhovito in z obilico ironije spregovori o kričečih paradoksih in navzkrižjih današnje družbe. Za vstopnico boste odšteli od osem do 18 evrov."
https://zurnal24.si/slovenija/stavka-bo-na-cesto-za-visje-place-319406,slovenija,319406,"Stavka! Na cesto tudi zasebni sektor. Za višje plače na cesto tudi del zasebnega sektorja. Zveza svobodnih sindikatov Slovenije (ZSSS) in Konfederacija Pergam bosta višje plače zahtevali na protestnem shodu, sta sporočili. Pri tem med drugim opozarjata na nujnost dogovora o novem plačnem modelu. Vsebino skupnih zahtev in datum protesta bosta sindikata podrobneje predstavila na sredini novinarski konferenci. Kot so sporočili iz omenjenih organizacij, sindikati zasebnega sektorja neuspešno opozarjajo na slabitev pogajanj za kolektivne pogodbe dejavnosti in na nujnost dogovora o novem plačnem modelu, sindikati v javnem sektorju pa si prizadevajo za uresničitev z vlado sklenjenih dogovorov in za odpravo varčevalnih ukrepov iz leta 2012, oboje v luči izboljšanja položaja delavcev v obeh sektorjih. ""Ob vsem tem pa delodajalci grozijo z odpovedjo kolektivnih pogodb v primeru sprejetja zakona o minimalni plači, kar je zagotovo kaplja čez rob in eden od povodov za organizacijo protestnega shoda,"" so dodali. Stavka Slovenija Policistom je prekipelo: V ponedeljek začnejo z ukrepi, nato še stopnjevanje Na konferenci bodo govorili tudi o napovedanih protestih javnega sektorja. Čeprav je vladna pogajalska skupina v ponedeljek dosegla dogovor s sindikatom učiteljev in sindikatoma, ki zastopata medicinske sestre in zaposlene v socialnem varstvu, za začetek decembra napovedana stavka namreč še ni odpovedana, so poudarili v Sindikatu vzgoje, izobraževanja, znanosti in kulture Slovenije (Sviz). Kot je pojasnil glavni tajnik Sviza Branimir Štrukelj, bo stavka v primeru parafe sporazuma zgolj prestavljena, do njene odpovedi pa bo prišlo šele, ko bodo dogovor dokončno podpisali. Sindikata ZSSS in Pergam sta že kmalu po imenovanju nove vlade izpostavila, da so njihova pričakovanja do nje velika in da bosta počakala na njene konkretne predloge. Med sindikalnimi prioritetami pa so izpostavili s socialnimi partnerji usklajene rešitve za dvig plač, ureditev prekarnosti ter spremembe na področju zdravstva in pokojnin. Slovenija Sindikati pozivajo generalno direktorico GZS, da se opraviči dezurni@zurnal24.si"
https://zurnal24.si/magazin/film-glasba-tv/vecina-bi-v-finalu-raje-videla-anzeta-240965,magazin,240965,"Večina bi v finalu raje videla Anžeta Z udeleženci prejšnjih dveh sezon resničnostnega šova Gostilna išče šefa smo spregovorili o razpletu letošnje sezone. Julijana Krapež meni, da je zmagal pravi. ""Tudi jaz sem verjela v Valerievo zmago,"" je povedala tekmovalka iz prve sezone, ki jo je v letošnji sezoni najbolj navdušil izziv, ko so morali navdušiti finskega kuharja Sasuja Laukkonena. Nad tekmovalci je bila navdušena tudi Teja Perjet. ""Vsi so bili pridni. Valerio je zasluženo zmagal. Poleg Anžeta je bil on moj favorit,"" je komentirala razplet. ""Ob gledanju se spomniš, kako je bilo, ko si bil ti v šovu. Ljudje te še vedno ustavljajo in sprašujejo po favoritu. Seveda jim razložiš tudi, da ni čisto vse tako, kot je prikazano na televiziji, saj snemajo 24 ur na dan in nato to stlačijo v eno uro. Spomniš se, da ni vse čisto tako, kot se zdi. Postaneš zagovornik vseh skupaj."" Teja bi poleg Valeria sicer v finalu najraje videla Anžeta in Almirja. ""Super. Naš Valerio je zmagal,"" je dejal Tomaž Škvarč Lisjak, lanski zmagovalec, ki pa je imel ob gledanju finala velike težave. ""Marko je moj zelo dober prijatelj, tako da sta bila oba moja favorita. Da meni ne bi bilo tako težko, bi mogoče izbral koga drugega za finale, tako sem pač navijal za oba."" Tomaž upa, da bo Valerio uresničil napovedi o nadaljnjem izobraževanju. ""Privoščim mu. Naj izkoristi tako priložnost,"" je zaključil. Nad izidom je navdušena tudi Martina Žibrat. ""Že od vsega začetka sem navijala za Valeria in Edija. V finalu pa bi poleg Valeria raje videla Anžeta,"" je povedala. Navdušena je bila, ko je Valerio odšel v Pariz in ko so Anžetu pripravili presenečenje, ko ga je obiskala prijateljica. ""Zmagal je moj favorit, zato sem bila zelo zadovoljna,"" je povedala Lidija Zebec, ki ne bi spreminjala zasedbe v finalu. Tako kot Martina je bila tudi Lidija navdušena nad tem, da je Valerio za nagrado odšel v Pariz. Med obiskom gostilne pa sta jo od jedi najbolj navdušili črni ištrijan in kokosova rižota."
http://zurnal24.si/sport/nogomet/cristiano-moje-srce-je-pri-unitedu-182412,sport,182412,"Cristiano: ""Moje srce je pri Unitedu"" Cristiano Ronaldo je pred današnjim prvim obračunom osmine finala Lige prvakov med madridskim Realom in Manchestrom Unitedom spregovoril o svoji ljubezni do Rdečih vragov in razodel tudi svoj odnos do Madrida in Manchestra Cityja. Danes se bo Real Madrid na svojem stadionu Santiago Bernabéu pomeril z Manchestrom Unitedom, nekdanjim klubom portugalskega velemojstra Cristiana Ronalda. Na začetku tekoče sezone je bil Cristiano bojda ""žalosten"" v Madridu in takrat je njegovo situacijo budno spremljal tudi Manchester City. Toda otrok lizbonskega Sportinga je ovrgel možnost prestopa k Meščanom, in sicer zaradi navezanosti na moštvo z Old Trafforda. Mou: ""Ne želim se upokojiti z dvema naslovoma"" Juve že naprej; Ibra izgubil nadzor ""Da bi igral za (Manchester, op. p.) City? Tega ne bom naredil. Zakaj? Zato ker je moje srce pri Manchestru Unitedu. Lahko rečem, da bi mi bilo zelo, zelo, zelo, zelo težko igrati za City,"" je za angleški The Sun povedal Portugalec. Nato je Cristiano poudaril, da bi rad ostal pri aktualnih španskih prvakih tudi po koncu sezone, a je ob tem namignil, da ne gre odpisati njegove vrnitve na Old Trafford. ""Sem igralec Madrida in tu sem srečen, moja družina je srečna in vse gre dobro zame. Prihodnost? Ne vem, samo Bog pozna prihodnost. Ne morem zagotoviti, da se ne bom vrnil k Unitedu, lahko pa povem, da mi je v Španiji dobro. Pustimo vse špekulacije in počakajmo, da bomo videli, kaj mi je namenil Bog v bodočnosti,"" je sproščeno zaključil najboljši strelec Madrida v zadnjih sezonah."
https://zurnal24.si/avto/v-mariboru-en-milijon-evrov-vreden-pogreb-312622,avto,312622,"V Mariboru milijon evrov vreden ""pogreb"" Do dogodka prihaja le nekaj mesecev pred lokalnimi volitvami. Iz Mestne občine Maribor po po poročanju spletnega portala Sobotainfo.com sporočili, da bo mariborski župan Andrej Fištravec v ponedeljek na križišču Titove ceste in ulice Pariške komune v Mariboru simbolično odstranil radar. Do vabila na ""simbolično odstranitev radarja"" prihaja le nekaj mesecev pred lokalnimi volitvami, sledila mu bo odstranitev še preostalih radarjev, s strani podjetja Nigrad, ki bo radarje tudi začasno skladiščil. Vstaja pred petimi leti Spomnimo, pred dobrimi petimi leti leti se je v Mariboru zgodila vstaja, ki je odnesla takratnega župana Franca Kanglerja. Povod za proteste je bila pogodba občine s podjetjem Iskra Sistemi, s katero bi celostno uredili avtomatizirano vodenje cestnega prometa v štajerski prestolnici. Maribor bi zaradi naprednih visokoodzivnih križišč in drugih sistemov postal najbolj moderno mesto daleč naokoli. Celotna investicija v tehnologijo je bila ocenjena na skoraj 30 milijonov evrov. Iz ferrarija v fička Avto To želijo narediti z zloglasnimi mariborskimi radarji nino vernik Del te strategije pa so bili tudi na gosto posejani merilniki hitrosti , ki bi pomagali umiriti prehitre voznike. Ravno radarji so močno razburili javnost, končalo se je z nasilnimi protesti, odhodom Kanglerja in nastopom novega župana Andreja Fištravca. Ena naprava za 30 tisočakov Od velikopoteznih načrtov je ostala šestmilijonska poravnava z Iskro Sistemi, ki seveda bremeni vse Mariborčane, tudi tiste, ki spoštujejo cestnoprometne predpise. Mesto je s poravnavo v last prevzelo velik del že nameščene, a neoperativne tehnologije za vodenje prometa ter 41 nedelujočih merilnikov hitrosti. Ob predpostavki, da ena nova tovrstna naprava pri posrednikih stane od 30 tisoč evrov naprej, pri množenju pridemo do številke vsaj milijon evrov. Vmes so takorekoč nerabljene naprave že izgubile del svoje knjigovodske vrednosti. dezurni@zurnal24.si"
http://zurnal24.si/magazin/vip/damjan-murko-ga-ne-skriva-vec-194811,magazin,194811,"Damjan Murko ga ne skriva več Čeprav je dolgo skrival fotografije svojega sina Tiarja, nam je Damjan Murko končno le pokazal, kakšen je njegov prvorojenec, ki se je že naučil svoje prve besede. Potem ko je po rojstvu sina Tiarja dejal, da se bo za nekaj časa umaknil iz medijskega sveta, si je Damjan Murko zdaj očitno premislil, saj pravi, da bi bilo ""narobe, če bi se na vrhuncu kariere, zdaj, ko so mu jasne lepe in manj lepe stvari v tem poslu, poslovil"". Prepričan je, da Slovenija preprosto potrebuje lik Damjana Murka, zato nam je zaupal nekaj o svetlih trenutkih v svojem življenju, ki so se mu zgodili v zadnjem času. Ne bo se razdajal za vsako ceno V začetku maja je bil namreč čas za krst sina, skoraj istočasno pa sta z ženo Majo praznovala peto obletnico poroke, zato sta si ob tej priložnosti znova izmenjala poročna prstana. ""Najlepše je, ko vidim, da ima moj Tiar že štiri zobke in da skoraj pri osmih mesecih reče besedo mama,"" nam je ponosno povedal Damjan in dodal, da se ne more popolnoma odpovedati žarometom, saj ""živi v zavesti vsakega Slovenca"".""Rad sem doma, rad sem z družino, a občinstva kljub temu ne bom pustil na cedilu. Vsaj dokler me bodo hoteli, bom tu in ljudi zabaval – s svojimi pesmimi, pojavo ali trači. Razlika bo le v tem, da se bom sam doziral, kolikor bom želel, ne za vsako ceno in takrat, ko bom začutil, da je pravi trenutek,"" je zaključil."
https://zurnal24.si/svet/pticja-gripa-v-nemciji-33582,svet,33582,"Ptičja gripa v Nemčiji Na farmi v bližini Dresdna v Nemčiji so med rutinskim pregledom pri raci odkrili virus H5N1, znan tudi kot virus ptičje gripe. ""Izvajamo teste, s katerimi bomo ugotovili, ali gre za zelo nalezljivo obliko te bolezni,"" je dejal Ralph Schreiber, tiskovni predstavnik saškega ministrstva za socialo. Vseh 1.400 ptic, ki so jih imeli na farmi, so iz preventivnih razlogov pobili, je še dodal Schreiber. Nazadnje so na Saškem odkrili primer ptičje gripe pred dvema letoma, ko je zbolelo sedem ptic. Z nevarnim virusom se je do zdaj okužilo 387 ljudi v 15 državah sveta. Od tega jih je 245 podleglo bolezni, največ v Indoneziji. Čeprav je ptičja gripa bolezen živali, se strokovnjaki bojijo, da bo virus mutiral v obliko, ki bo lahko prenosljiva s človeka na človeka, in tako povzročil pandemijo, ki bi lahko za seboj pustila na milijone mrtvih."
http://zurnal24.si/magazin/film-glasba-tv/nic-vec-pridna-puncka-151294,magazin,151294,"Nič več pridna punčka Liki iz originalne zasedbe filma Ameriška pita se po desetih letih vračajo na filmska platna. Preverite, kaj je o združitvi in o spopadanju s slavo povedala Mena Suvari, ki se v Ameriški piti: Obletnica na velike zaslone vrača kot Heather. Kako se počutite ob ponovni združitvi z ekipo Ameriške pite?Super občutek je. Po svoje je sicer šokantno, koliko časa je že minilo, čeprav se zdi kot včeraj. Vedno sem se počutila počaščeno, da sem del tako uspešne franšize in zelo sem hvaležna, da smo ponovno združeni. Res je tako, kot da bi začeli tam, kjer smo končali. Vsi se odlično razumemo, kar je super in zelo zabavno. Imam tri starejše brate, tako da sem vajena fantovske družbe. Snemanje je bilo zelo osvežujoče, saj smo Heather vajeni kot pridne punčke, v najnovejšem delu pa nas čaka preobrat. Od prvega dela Ameriške pite je minilo že dvanajst let, kaj vse ste doživeli v tem času?V teh letih se mi je veliko dogajalo, počutim se, kot da bi živela veliko več kot le eno življenje, kar je zelo fascinantno. Ne bi se vrnila nazaj, saj sem se iz vsake izkušnje nekaj naučila in zrasla. To se mi zdi v življenju zelo pomembno. Ko sem se preselila v Los Angeles, sem igrala v oglasih, humorističnih nanizankah, moja prva filmska vloga pa je bila v neodvisnem filmu. Nato je prišla vloga v Ameriški piti in kmalu zatem še vloga v Lepoti po ameriško. Ker nisem odraščala v tem svetu, slava nikoli ni bila na prvem mestu, vedno sem se osredotočala le na igralstvo kot obrt. Slave in vsega, kar prinaša, sem se mogla hitro priučiti. Kako se s slavo spopadate danes?Še vedno se počutim čudno, ko se želi kdo fotografirati z menoj. Saj nisem nič drugačna od ostalih! Pred kratkim sem šla čez zelo težko obdobje, ko sem se želela umakniti iz igralskih vod in dokončati šolanje. Nisem zrasla z željo, da bi bila slavna, vendar je treba razumeti, da to pač spada zraven. Številni te vidijo kot ikono in te občudujejo, pa naj se mi to zdi še tako čudno.Ali sami občudujete kakšno znano osebo?Seveda, tudi sama bi se z veseljem fotografirala s svojimi idoli, vendar ob pravem trenutku. Zagotovo sem bila najbolj iz sebe ob Danielu Day-Lewisu. Obnašala sem se kot norec, on pa je izgledal, kot da nima pojma, kdo sploh sem. Filmska industrija se je v zadnjih petih letih zelo spremenila. Kako vi doživljate te spremembe?Resničnostni šovi. Ljudje so lahko slavni zaradi česarkoli, tudi zaradi zelo negativnih stvari. Danes so vzorniki odvisniki od mamil in ljudje z motnjami hranjenja, vse je zelo sprevrženo in obrnjeno na glavo. Osebno mi je zelo pomembno, da ohranjam svojo profesionalnost, da sem točna in se spoznam na svoje delo. Ne razumem, kako se je vse tako spremenilo."
http://zurnal24.si/sport/nogomet/arsenal-po-nakupih-k-realu-139247,sport,139247,"Arsenal po nakupih k Realu Danes zvečer se bo nadaljevala nogometna Liga prvakov. Arsenal, ki se mu cedijo sline ob misli na Realovega vezista, gosti Marseille. Znova bo veliko oči uprtih v skupino H, kjer Milan gostuje pri BATE iz Borisova, Barcelona pa odhaja na Češko k Viktorii iz Plzna.  Arsenal, vodilno moštvo skupine F, ki ga v 4. kolu Lige prvakov čaka obračun z Marseillom, se je podal po nakupih. Minuli teden je njegovo vodstvo zavilo kar v Madrid na pogajanja z vodstvom Reala glede prestopa 24-letnega (napadalnega) vezista Estebana Granera, ki si ga Arsene Wenger – ta bo moral brez Jacka Wilsheraa preživeti štiri mesece – želi videti v svojem moštvu v okviru zimskega prestopnega roka, poroča goal.com. Real naj bi postavil ceno sedem milijonov evrov, a topničarji upajo na popust. Graneru so bili sicer trenutki pri belem baletu na igrišču odmerjeni dokaj skopo, saj je le dvakrat vstopil kot rezerva in dobil skupaj sedem minut. Piqué: ""Tri točke bi bile zelo pomembne"" Po eni strani skrajno nezanimiva skupina H Lige prvakov nam tokrat ponuja na prvi pogled dve že vnaprej odločeni srečanji. Vse kaj drugega kot zmagi Milana in Barcelone bi pomenilo presenečenje največjih razsežnosti. Beloruski BATE in češka Viktoria sta v tej skupina pač popolna ""outsiderja"" in sta bila že pred začetkom obsojena na medsebojni boj za tretje mesto in iskanje vstopnice za nadaljevanje evropske sezone v Evropski ligi.Ne glede na očitno razliko v kvaliteti pa je Gerard Piqué pred gostovanjem zvezdniške zasedbe Barcelone na Češkem spodbudil svoje soigralce, da se v Katalonijo vrnejo s polnim izkupičkom. Barça je Vitkorio na Camp Nou ugnala z 2:0, z novo zmago pa bi naredila že velik korak k uvrstitvi v izločilne boje. ""Zelo pomembno bo, da osvojimo tri točke. Imamo enako število točk kot Milan. Kar čim hitreje moramo poskušati priti do mesta v izločilnih bojih, da se nato lahko osredotočimo na La Ligo in kraljevi pokal,"" je pred obračunom dejal Piqué. Robustni branilec je imel v preteklih dneh veliko težav s poškodbo tetive, ki pa naj bi bila že preteklost. Kljub temu mesta v prvi postavi nima zagotovljenega, a je 24-letnik prepričan, da je pripravljen na igro od prve minute, če bi tako zahteval Pep Guardiola: ""Zadnji tedni so bili zelo težki, saj si nihče ne želi, da bi se poškodoval dvakrat zapored, toda verjamem, da lahko odigram celotno srečanje, če bo trener tako želel."" Pot je še dolga Piqué se je dotaknil tudi španskega prvenstva, kjer po prvem porazu senzacionalnega Levanteja vodi Real s točko prednosti pred Barcelono. ""Če Madrid vodi in je na vrhu lestvice, je tam zato, ker so nekatere stvari naredili nekoliko boljše od nas,"" je dejal Piqué in dodal, da se do konca sezone lahko še marsikaj spremeni: ""To je le ena točka in pred nami je še dolga pot. Bolje je biti na vrhu, a prišli bodo tudi trenutki, v katerih bodo lahko točke izgubili."""
http://zurnal24.si/svet/duhovnik-same-si-nakopljete-nasilje-178027,svet,178027,"Duhovnik: Same si nakopljete nasilje Italijanski duhovnik je razburil predvsem žensko občinstvo z izjavami, da so ženske same krive za porast nasilja. Italijanske organizacije, ki se bojujejo za enakopravnost žensk in nenasilje, so ostro obsodile besede duhovnika Piera Corsija, ki je z letakom, obešenim na vrata cerkve v San Terenzu na severozahodu Apeninskega polotoka, razburil tamkajšnje občestvo. V tekstu, ki ga je naslovil ""Ženske - zdrava samokritika. Kako pogosto izzivate?"", je zapisal, da so ženske tudi same krive za porast nasilja v družini. ""Kako pogosto vidimo dekleta in žene, ki hodijo okoli pomanjkljivo ali provokativno oblečene?,"" je zapisal v besedilu. ""Tako izzovejo najslabše nagone, ki se končajo v nasilju in spolni zlorabi. Morale bi zaslišati svojo vest in se vprašati, ali si niso tega same nakopale.""Besedilo, v katerem se še sprašuje, ali je mogoče, da moški naenkrat ponori, in odgovarja, da ženske provocirajo, postanejo arogantne, vase zagledane in poslabšujejo situacijo, ko ne skrbijo dovolj za otroke in gospodinjstvo, je razburilo predvsem žensko publiko. Lokalne oblasti so se od njegovih izjav distancirale, prav tako so jih kot nesprejemljive označile cerkvene oblasti. Duhovnik je trenutno na ""oddihu""."
http://zurnal24.si/svet/pokvarjeno-stranisce-prekinilo-let-208618,svet,208618,"Pokvarjeno stranišče prekinilo let Boeingov dreamliner, ki je letel iz Moskve v Tokio, se je moral vrniti v Moskvo zaradi pokvarjenih stranišč. Letalo japonske družbe Japan Airlines s 151 potniki in člani posadke je vzletelo v sredo zvečer z moskovskega letališča. Približno 2.200 kilometrov severovzhodno od ruske prestolnice so zaznali težave s stranišči in napravami za segrevanje hrane. Zaradi teh težav se je letalo vrnilo v Moskvo. Težave naj bi bile povezane z električnim sistemom in ne s pregrevanjem litij-ionskih baterij, zaradi katerega so morali po vsem svetu prizemljiti več dreamlinerjev. V zadnjih mesecih so omenjena letala zaradi številnih nevšečnosti prišla na slab glas.Požar na dreamlinerju na londonskem letališču Heathrow je na primer povzročil začasno popolno zaporo enega izmed največjih letališč na svetu.Zaradi okvar pri delovanju baterij so bila vsa letala tega tipa od januarja do aprila prizemljena. Šele ko je Boeing razvil nov model baterije, je ameriška zvezna uprava za zračni promet (FAA) dovolila vnovične polete najnovejših Boeingovih letal."
http://zurnal24.si/magazin/bizarno/deviskost-v-zameno-za-obisk-bieberjevega-koncerta-133346,magazin,133346,"Deviškost v zameno za obisk Bieberjevega koncerta Najstnica iz Mehike je resnično prava oboževalka Bieberja. Ker ni dobila vstopnice za njegov koncert, je v zameno za karto ponudila kar svoje devištvo. Mehiška najstnica si je močno želela obiskati koncert Justina Bieberja, vendar ni dobila vstopnice. Število kart za njegov nastop v Monterreyu je bilo namreč omejeno, karte pa so bile razprodane v petih minutah. Kako obupno si je želela videti najstniškega idola v živo, pa dokazuje njena ponudba na Facebook profilu. Obupana mladoletnica je namreč v zameno za vstopnico za koncert tega priljubljenega pevca ponudila kar svojo deviškost. ""Za vstopnico ponujam nedolžnost,"" je zapisala na Facebooku in isto kasneje brez sramu ponovila še v medijih. Kako so se na to odzvali njeni starši in ali ji je uspelo uresničiti željo, ni znano."
http://zurnal24.si/svet/dvojcka-spet-nad-zuckerberga-104560,svet,104560,"Dvojčka spet nad Zuckerberga Tyler in Cameron Winklevoss, ki sta zaradi domnevne kraje ideje o Facebooku v žep spravila 65 milijonov dolarjev, se vračata s trditvijo, da nista poznala dejanske vrednosti podjetja. Želita več denarja.  29-letna dvojčka Winklevoss, ki sta ustanovitelja Facebooka Marka Zuckerberga obtožila, da jima je ukradel idejo o socialni mreži, se podajata v boj z novo tožbo. Tyler in Cameron, oba imata profil na Facebooku, sta prepričana, da predhodna poravnava s 26-letnim Zuckerbergom, težka dobrih 65 milijonov dolarjev, ni bila dovolj visoka, saj naj bi jima nekdanji prijatelj in ustanovitelj družabne spletni strani lagal o dejanski vrednosti podjetja. Dvojčka obenem zatrjujeta, da ju je Zuckerberg prevaral tudi pri vrednostnih papirjih, zaradi česar zahtevata dodatno plačilo. Višina tega zaenkrat ostaja skrivnost. Iz Facebooka sporočajo, da imata dvojčka napad kesanja zaradi prehitro sklenjene pogodbe, poleg tega pa so njuni odvetniki pred sklenitvijo sami izračunali vrednost podjetja. Domnevna kraja jima prinaša milijoneDvojčka in Zuckerberg so leta 2003 študirali na ameriški univerzi Harvard. Tyler in Cameron sta Marka prosila, naj jima napiše kodo za socialno mrežo Harvard Connection (HC). V nadaljevanju je Zuckerberg zasnoval lastno mrežo thefacebook.com, ki se je kasneje preimenovala v facebook.com in postala največja spletna družabna mreža z več kot 500 milijoni uporabniki, letni prihodki podjetja pa se ocenjujejo na 800 milijonov dolarjev. Dvojčka sta Zuckerberga tožila na podlagi kraje intelektualnega lastništva, leta 2008 so se tudi pogodili. V tem času se je ustanovitelj Facebooka povzpel na 35. mesto Forbesove lestvice najbogatejših Američanov. Njegovo osebno bogastvo se ocenjuje na 6,9 milijarde dolarjev."
http://zurnal24.si/magazin/vip/njena-zadnjica-je-ena-velika-debela-laz-140570,magazin,140570,"""Njena zadnjica je ena velika, debela laž"" Mož, kmalu nekdanji mož, Kim Kardashian naj bi lepotički grozil z razkritjem debele laži. Kris Humphries je Kim Kardashian očitno zameril, da se od njega ločuje. Ameriški mediji namreč poročajo, da ji košarkar grozi z razkritjem skrivnosti, ki zadeva njeno pompozno zadnjico. ""Kris je svojim prijateljem povedal, da ima Kim s svojo zadnjico veliko dela. V resnici namreč ni videti tako dobro kot na rdeči preprogi. Kris naj bi zato posnel video, ki prikazuje, kako si Kim na rit namešča spodnjice, ki oblikujejo postavo, vložke in druge reči, ki ji optično povečajo zadnjico,"" je izdal vir, ki je prepričan, da so Kim v zadnjo plat vbrizgali več injekcij maščob. Lepotica se sicer že lep čas otepa govoric, da njena zadnjica ni naravna. Da bi to dokazala, je šla celo na rentgen."
https://zurnal24.si/slovenija/jansa-hoteli-so-nas-izruvati-iz-slovenske-zemlje-242662,slovenija,242662,"Janša: Hoteli so nas izruvati iz slovenske zemlje Vodja opozicije Janez Janša napoveduje, da bo resnica zmagala in zato bo leto 2015 boljše od prejšnjega.  Predsednik SDS Janez Janša je v novoletnem voščilu članom stranke in prijateljem zapisal, da je bilo iztekajoče se leto, leto viharjev. ""Slovenska demokratska stranka je bila soočena s poskusom, da jo izrujejo iz slovenske zemlje. Iz zemlje, ki jo je soustvarjala, se zanjo bojevala in jo obdelovala ob dobrih in slabih letinah ter ji ostala zvesta tudi ob suši in zmrzali,"" je zapisal. Dodaja, da so leta 2014 posegali po skrajnih sredstvih, vendar ""so bile korenine naše slovenske lipe globoko. Niso jih uspeli izruvati, kajti naše korenine so naše vrednote. Vrednote slovenske osamosvojitve, svobode in evropske demokracije. Zato nas niso ne zlomili in ne upognili"".Ob tem se je zahvalil za pogum, ljubezen in zvestobo v letu preizkušenj. Napovedal je, da bo v letu 2015 resnica zmagala in da bodo leta, ki bodo sledila leta ""Svobodne Slovenije""."
https://zurnal24.si/sport/kosarka/udrih-najucinkovitejsi-slovenec-62530,sport,62530,"Udrih najučinkovitejši Slovenec V noči na ponedeljek so v košarkarski ligi NBA zaigrali štirje slovenski predstavniki. Znova je bil najučinkovitejši Beno Udrih. K zmagi Sacramento Kings je prispeval 13 točk. Sacramento Kings so proti New Orleans Hornets vpisali letošnjo osmo zmago (112:96). K novemu uspehu kraljev je izdaten delež pristavil tudi slovenski reprezentant Beno Udrih. Savinjčan je v dobrih 25 minutah prispeval 13 točk, izkazal pa se je tudi s tremi ukradenimi žogami. Prvo ime srečanja je bil sicer Španec Sergio Rodriguez, ki je v igro prišel s klopi, potem pa v 24 minutah natresel ravno toliko točk in s tem tudi postavil osebni rekord. Španec je v zadnjem času v odlični formi, saj njegovo povprečje na zadnjih treh srečanjih znaša 15 točk. S tem pa je vse resnejši konkurent našemu Udrihu in Tyreku Evansu na položaju organizatorja igre.New Jersey še naprej brez zmagePrvo ime celotnega večera so igralci New Jersey Nets, ki so proti aktualnim prvakom Los Angeles Lakers s 17. zaporednim porazom izenačili najslabši start sezone v zgodovini lige NBA. Če mrežice na naslednjem srečanju (Dallas Mavericks) ne bodo prišle do prve zmage, potem bodo samo ostale na prvem mestu. Zdaj si nič kaj laskavo prvo mesto delijo z Miamijem (sezona 1988) in Los Angeles Clippers (sezona 1999). Pred začetkom srečanja so pri New Jerseyju odpustili trenerja Roberta Lawrenca, a jim to proti Kobeju Bryantu in druščini ni prav nič pomagalo. Jezerniki so si že v prvem polčasu nabrali neulovljivo prednost 27 točk in so nato do konca tekme bolj ali manj le nadzorovali položaj. Najboljši v vrstah prvakov je bil znova kdo drug kot Bryant s 27 točkami. Slovenec v dresu ekipe iz mesta angelov Saša Vujačić je tokrat na igrišču prebil dobrih osem minut in dosegel tri točke ter pet skokov in dve podaji.Gogi ""brez boja"" ugnal RašaV Torontu sta se udarila dva ""slovenska"" kluba. Toronto Raptors Raša Nesterovića so na domačem parketu izgubili proti Phoenix Suns Gorana Dragića (113:94). Lahko zapišemo, da je mlajši Dragić proti Nesteroviću do zmage prišel brez boja, saj nekdanji reprezentančni kapetan ni zaigral. Gogi pa je v slabih 14 minutah dosegel šest točk, dodal je še dva skoka in eno podajo. Za zmago sonc ima največ zaslug izkušeni Steve Nash, ki je ob 20 točkah še 16. uspešno podal soigralcem. Primož Brezec je tokrat dobil nekaj drobtinic na srečanju med njegovo Philadelphio 76'ers in San Antonio Spurs, ki so ga dobili drugi s 97:89. Nekdanji član Uniona Olimpije je v dobrih petih minutah v svojo statistiko vpisal le dve točki.Minnesota prekinila črni nizIgralci Minnesote Timberwolves so proti Denver Nuggets prekinil niz 15 porazov (106:100) in vpisali šele drugo letošnjo zmago. Za pomembno zmago na gostovanju se je najbolj izkazal Ryan Gomes s 27 točkami. Denverju pa ni pomagalo niti 30 točk Carmela Anthonyja. Nuggets so pred tem porazom proti Minnesoti slavili na kar desetih zaporednih srečanjih. Na domačem igrišču pa so doživeli prvi poraz po 17 zaporednih zmagah (velja za redni del).Liga NBA:Toronto Raptors : Phoenix Suns 94:113Bosh 30, Bargnani 24; Richardson 22, Nash 20, Stoudemire 18, Dragić 6Detroit Pistons : Atlanta Hawks 94:88Stuckey 23, Bynum 19, Villanueva 13; Smith 23, Crawford 20Los Angeles Clippers : Memphis Grizzlies 98:88Gordon 29, Thornton 18, Camby in Davis 14; Gasol 26, Gay 15New York Knicks : Orlando Magic 102:114Lee 18, Gallinari 15; Howard 20, Lewis 18, Carter 16Miami Heat : Boston Celtics 85:92Wade 27, Beasley 18; Garnett 24, Pierce 15, Perkins 14San Antonio Spurs : Philadelphia 76'ers 97:89Duncan 22, Parker in Bonner 16; Iguodala 21, Green 17Oklahoma City Thunder : Houston Rockets 91:100Durant 25, Westbrook 20; Brooks in Landry 21, Ariza 17, Andersen 12Denver Nuggets : Minnesota Timberwolves 100:106Anthony 32, Martin 16; Gomes 27, Brewer in Flynn 16Sacramento Kings : New Orleans Hornets 112:96Rodriguez 24, Thompson 22, Evans 14, Udrih 13; West 24, Okafor 20Los Angeles Lakers : New Jersey Nets 106:87Bryant 30, Gasol 20, Farmar 15, Vujačić 3; Lopez 26, Harris 16"
http://zurnal24.si/magazin/film-glasba-tv/v-benetkah-podelili-zlate-leve-167357,magazin,167357,"V Benetkah podelili zlate leve Nocoj se je s podelitvijo nagrad zaključil 69. mednarodni filmski festival v Benetkah. Za glavne nagrade se je potegovalo 18 filmov. Zlatega leva za najboljši film je med 18 filmi, ki so se na letošnjem beneškem filmskem festivalu potegovali za najbolj prestižno nagrado, prejela nasilna drama južnokorejskega režiserja Kima Ki-duka z naslovom Pieta, ki govori zgodbo o brezsrčnem izterjevalcu dolgov in skrivnostni ženski, ki trdi, da je njegova mama. S srebrnim levom za najboljšega režiserja so nagradili Paula Thomasa Andersona za njegov film The Master (Mojster), ki obravnava temo začetkov scientološke cerkve. Zvezdnika filma, Joaquin Phoenix in Philip Seymour Hoffman, sta si delila nagrado za najboljšega igralca, medtem ko so za najboljšo igralko razglasili izraelsko igralko Hadas Yaron za njeno vlogo v filmu Fill the Void. O dobitniku zlatega leva je odločala žirija, ki ji je predsedoval ameriški filmar Michael Mann. Z nagrade za življenjsko delo so letos nagradili italijanskega režiserja Francesca Rosija. film The Master (Mojster), ki obravnava temo scientološkega kulta"
https://zurnal24.si/sport/kosarka/pravljica-o-kateri-bomo-pripovedovali-vnukom-316162,sport,316162,"Zgodovinski dan, o katerem bomo pripovedovali vnukom Danes mineva točno eno leto od največjega uspeha slovenskega ekipnega športa - zmage košarkarjev v finalu evropskega prvenstva v Istanbulu. Verjetno se večina Slovencev spominja, kako je preživela tisto zgodovinsko nedeljo, 17. septembra 2017, in kje ter s kom si je zvečer ogledala napet dvoboj s Srbijo, ki se je končal z rezultatom 93:85. V Sloveniji je vladala košarkarska mrzlica. Evforija brez primere, prežeta z veliko mero optimizma, saj je Igor Kokoškov z Goranom Dragićem, Luko Dončićem in ostalimi igralci pisal nepozabno pravljico. Kapetan Goran Dragić je po polfinalni zmagi nad Španijo samozavestno dejal: ""Gremo po zlato in upam, da nas bo v Sloveniji pozdravilo čim več ljudi."" V Istanbul jih je tri dni kasneje prišlo 7000, 20.000 in več pa je zlate košarkarje dan po finalu sprejelo na Kongresnem trgu v Ljubljani. EuroBasket 2017 Šport SLOVENIJAAAA!!! Ure do finala so minevale počasi. Tistim, ki so z najrazličnejšimi prevoznimi sredstvi prišli do dvorane Sinan Erdem, nekoliko hitreje. Ogrevanje, takšno ali drugačno, se je pred dvorano začelo okoli 13. ure, torej več kot osem ur pred finalom. Odmevale so slovenske pesmi in okolica dvorane je bila v slovenskih barvah. ""Navdušen sem nad Slovenci. Že več let obiskujem športne prireditve, ampak še nikoli nisem doživel takšnega prijateljskega odnosa. Vsa čast, bratje Slovenci,"" je za STA tisti dan povedal Slobodan iz Beograda. Slovenski košarkarji so bili tedaj še v hotelu. Kosili so ob 14. uri, nato so imeli nekaj ur počitka, ob 19.30 po lokalnem času, torej dve uri pred tekmo, pa so šli na avtobus. Epa Ob 19. uri so se odprla vrata dvorane in slovenski navijači so zasedli svoja mesta na tribunah. Hitro je postalo jasno, da bodo zlahka preglasili približno 4000 Srbov na drugi strani. Prvi huronski val je sledil točno ob 21. uri, ko so slovenski košarkarji pritekli na igrišče. Slovenija je tekmo začela v postavi Goran Dragić, Luka Dončić, Jaka Blažič, Edo Murić in Gašper Vidmar. Kapetan je odigral prvi polčas za anale; ob metu iz igre 9:14 je dosegel 26 točk. Slovenija je na začetku drugega dela povedla z 59:47, a le nekaj minut za tem ostala brez svojega čudežnega dečka, saj je Dončić z zvitim gležnjem obležal na tleh. Srbija se je takoj približala na 63:61, nov šok za slovenske navijače pa je sledil na začetku zadnje četrtine, ko je zaradi krčev igrišče zapustil še Dragić. Scenarij najhujše nočne more je postal resničen. Srbija je štiri minute pred koncem tekme prešla v vodstvo. Zmaj, ki bruha ogenj, in Morilec z deškim obrazom, kot so španski mediji opisali Dragića in Dončića, sta sedela na klopi, hladnokrvni Igor Kokoškov pa je imel na srečo še nekaj adutov - pistolera Prepeliča, ledeno goro Randolpha in igralca, ki bi ga hotel imeti vsak trener - Vidmarja. Barbarsko Šport Vidmar ""posteriziral"" hrvaškega NBA zvezdnika Klemen Prepelič je v zadnjih štirih minutah dosegel osem točk, Anthony Randolph je zadel za 86:82, Gašper Vidmar je blokiral Bogdanovića, Aleksej Nikolić in Jaka Blažič pa sta delo dokončala s črte prostih metov. Dragić, ki je v finalu dosegel 35 točk, je bil izbran za najkoristnejšega igralca prvenstva, Luka Dončić pa je bil uvrščen v prvo peterko prvenstva. Slovenski in svetovni mediji so kar tekmovali v superlativih in poudarjali všečno igro Slovenije ter glavna tvorca uspeha, sostanovalca iz hotelskih sob v Helsinkih in Istanbulu. ""Slovenija je v košarkarskem raju."" ""Slovenija je evropski prvak."" ""Piše se zgodovina."" ""Niso sanje, vse je res."" ""Predstava za zgodovino."" ""Košarkarji postali nesmrtni."" ""Grande Dragić, super Luka."" ""Slovenija osvojila gral."" ""Dragić Sloveniji prinesel zlato medaljo."" ""Noro finale v norem ritmu. Bravo sosedi."" Takšni in podobni so bili naslovi 18. septembra, ko so bili aspirini, neo-angini in robčki najbolj iskano blago v trgovinah oziroma lekarnah. Slovenske železnice so tisti dan brezplačno vozile ljudi na sprejem v Ljubljano, mestni avtobusi prav tako, letalo z zlatim tovorom pa je na letališču Brnik pristalo točno ob 19. uri, tako da je lahko Pop TV oziroma Kanal A z neposrednim prenosom začel osrednjo informativno oddajo. Pred tem so iz podjetja Pro Plus sporočili, da je bil finale najbolj gledana športna oddaja vseh časov na slovenskih televizijah. Imela je rating 34,9 odstotka. Celotno tekmo si je ogledalo 84 odstotkov vseh gledalcev, ki so takrat gledali televizijske programe, vrhunec pa je bila zaključna slovesnost s podelitvijo pokala, ki je imela rating 37,2 odstotka oz. 93 odstotkov vseh gledalcev. V naslednjih dneh in tednih so se vrstili sprejemi, zlati košarkarji, njihove drage in mame so postale stalnica na naslovnicah, življenje se je počasi vrnilo v tirnice, za vedno pa bo ostal spomin na 17. september 2017, zlati dan slovenske košarke. Razočaranje Šport Evropski prvaki klecnili že na prvi oviri, na SP le še v teoriji"
http://zurnal24.si/svet/hcerko-prodajal-pedofilom-dve-uri-z-njo-za-1000-dolarjev-307230,svet,307230,"Hčerko prodajal pedofilom: ""Dve uri z njo za 1000 dolarjev"" Komaj deset let staro hčerko je prodajal moškim pedofilom. Tridesetletni Andrew Turley je obsojen na 60 let zapora, ker je svojo hčerko v oglasu na internetu ponujal drugim moškim za seks. Prijeli so ga leta 2015, potem ko je na spletu objavil oglas ""Igraj se z očijevo malo deklico"". Nevedoč, da si je dopisoval s policijo, je preiskovalcem ponujal seks z mladoletno hčerko. Napisal jim je, da je hčerka mlajša od deset let ter da ji bo pred srečanjem dal uspavalne tablete. Za dve uri ""druženja"" z njo je zahteval tisoč dolarjev. Napisal je še, da je ""dekle morda še malo premlada za seks, a da je vse preostalo OK"". Policist v civilu je pod krinko prišel na srečanje v hišo, kjer je živel Turley. Oče deklice je preštel denar, ki mu ga je izročil policist, ter ga odpeljal do sobe, kjer je ležala deklica, očitno omamljena s tabletami. Svet Policisti razbili pedofilsko platformo s 87.000 člani Sodišče v Teksasu v ZDA ga je obsodilo na 30 let zaporne kazni zaradi trgovine z mladoletnimi osebami ter 30 let zaradi siljenja v prostitucijo osebe, mlajše od 18 let. ""Ta primer je zlomil moje srce,"" je dejala ena od tožilk v primeru. ""Oče naj bi bil otrokov zaščitnik, ne plenilec."" dezurni@zurnal24.si"
https://zurnal24.si/sport/hamilton-kljub-tezavam-najhitrejsi-247495,sport,247495,"Hamilton kljub težavam najhitrejši Dirkač Mercedesa Lewis Hamilton je kljub težavam z bolidom dobil drugi prosti trening pred nedeljsko VN Malezije v Sepangu. Voznik Mercedesa je za 37 stotink sekunde ugnal Finca Kimija Räikkönena v Ferrariju, tretji je bil drugi voznik Mercedesove srebrne puščice Nemec Nico Rosberg. Potreboval le 16 krogov Prvi trening je Hamilton zaradi težav z dirkalnikom prekinil, drugega pa zaradi popravila začel z zamudo, a vseeno ugnal tekmece. Tudi po treningu se je pritoževal zaradi okvare motorja, ki je mehaniki niso povsem odpravili. Vsega skupaj je Hamilton prevozil le 16 krogov, a tekmeci vseeno niso bili hitrejši od njegovega izida 1:39,790. Alonso še ni ujel pravega ritma Nemec Sebastian Vettel v drugem Ferrariju je bil le sedmi. Španec Fernando Alonso, ki po pretresu možganov nastopa prvič, je bil tokrat z McLarnom 16. Na treningu sta sodelovala tudi dirkača nove ekipe Manor, ki je zamenjala Marussio. Vse kaže, da je zaostanek tako velik, da jima nastopa na tekmi zaradi prekoračitve limita sploh ne bodo dovolili. Rosberg najhitrejši na jutranjem merjenju moči Prvi trening je pripadel Rosbergu, ki je prehitel Räikkönena na drugem in Vettla na tretjem mestu. Manj sreče je imel Hamilton, ki je po pol ure zaradi okvare motorja predčasno končal parkiral svoj dirkalnik. ""Enostavno je motor izgubil moč,"" je dejal Britanec, ki je zmagal tudi na uvodni dirki sezone v Avstraliji. Alonso je ob premieri za McLaren-Hondo zasedel 14. mesto. Španec je uvodno dirko v Melbournu pred 14 dnevi izpustil, saj se je ponesrečil na treningu 22. februarja in jo takrat odnesel s pretresom možganov. Vnovičen pregled pri zdravnikih je pokazal, da spet lahko nastopa. EPA"
http://zurnal24.si/sport/nogomet/slovo-fergusona-prepricalo-rooneyja-193451,sport,193451,"Slovo Fergusona prepričalo Rooneyja Po odločitvi Sir Alexa Fergusona, da se po 27 letih umakne z mesta trenerja Manchester Uniteda, je navijače rdečih vragov pretresla novica o domnevnem odhodu Waynea Rooneya. Angleški mediji razkrivajo, da Rooney ostaja na Old Traffordu, saj naj bi Anglež selitev zahteval zaradi slabega odnosa s Fergusonom. Napadalec Manchester Uniteda Wayne Rooney naj bi nekaj dni pred tem, ko je Sir Alex Ferguson oznanil svoje slovo, zahteval selitev v drugo ekipo. Po poročanju angleških medijev Rooney ni vedel, da se škotski strateg ob koncu sezone poslavlja, sedaj pa se je odločil, da bo ostal pri Unitedu. Sir Alex za konec nad Rooneyja: ''Ni si želel igrati'' Po prvem šoku še drugi? Rooney OUT, Ronaldo IN! ''Selitev je zahteval, preden je izvedel, da se 71-letni Škot poslavlja,'' piše The Times in dodaja: ''Rooney je imel težave s Fergusonom, saj se je njun odnos v zadnjih tednih močno ohladil.'' Rooney želi s prihodom Davida Moyesa, s katerim je že sodeloval v času igranja za Everton, ponovno oživiti svojo kariero. Rooney v Bayern? ''Ne, ne'' Nemški provligaš Bayern München se je odzval na govorice, da naj bi Rooney pred začetkom nove sezone okrepil Bavarce. ''Ne vem, kaj bi Rooney prinesel Bundesligi. Rooneyja zelo spoštujemo, vendar z njim nismo imeli nobenega stika. Ni v našem načrtu. Ne, ne. Zagotovo ne,'' so bile besede športnega direktorja Matthiasa Sammerja.Rooneyjeva odločitev bo nedvomno razveselila Moyesa, ki bi s težavo v ekipo privabil novega udarnega napadalca, saj se vsi zavedajo, da jim bo ob Robinu van Persieju dodeljena vloga druge violine."
http://zurnal24.si/magazin/film-glasba-tv/carobnost-irskih-plesnih-sovov-133236,magazin,133236,"Čarobnost irskih plesnih šovov 17. in 18. septembra bodo ljubljanske Križanke plesale s svetovnimi prvaki stepa, ki se bodo v sklopu svetovne turneje enega najbolj spektakularnih irskih plesnih šovov predstavili tudi pri nas.  Magic of the Dance je fascinantna glasbeno-plesna predstava, ki irski plesni fenomen z novo koreografijo in eksplozivnimi posebnimi efekti popelje v nove višave. Ples v predstavi je tako mogočen, da boste obiskovalci lahko prvič doslej priča, kako plesalcu od silovitih udarcev plesni čevlji zagorijo kar na odru. Predstava s plesno rutino, ki vzame sapo, in preciznostjo je čudovita ljubezenska zgodba, kjer se v rodni Irski dobro bojuje z zlim. Z inovativno koreografijo osemkratnega svetovnega prvaka Johna Careyja, pirotehniko in čarobno glasbo je Magic of the Dance razvil irski plesni žanr v popolno teatrsko izkušnjo za plesne navdušence. V desetih letih svojega delovanja je Magic of the Dance gostoval po številnih evropskih prestolnicah, med drugim v Londonu, Dublinu in Parizu, čez lužo pa tudi v Riu de Janeiru in Torontu. Z več kot 2500 predstavami po svetu je enega najbolj spektakularnih irskih plesnih šovov videlo več kot tri milijone ljudi. Za vstopnico boste odšteli od 39 do 49 evrov."
https://zurnal24.si/sport/nogomet/ronaldo-s-tem-nasvetom-ubil-nekdanjega-soigralca-318957,sport,318957,"Ronaldo s tem nasvetom ""ubil"" nekdanjega soigralca Portugalski napadalec je odigral ključno vlogo pri zmagi Juventusa. Aktualni italijanski prvak še naprej žanje sadove odmevnega poletnega dogovora z Real Madridom za prestop Cristiana Ronalda. Portugalski superzvezdnik je v nedeljo ključno pripomogel k zmagi Juventusa na stadionu Guiseppe Meazza v Milanu (0:2). Prvi zadetek za goste je v osmi minuti srečanja dosegel Mario Mandžukić, končni izid pa je z osmim ligaškim zadetkom v 81. minuti postavil Ronaldo. Portugalec je v zaključku prvega polčasa ključno pripomogel k zapravljeni najstrožji kazni Gonzala Higuaína, čigar strel z bele točke je z uspešnim posredovanjem in s pomočjo vratnice ubranil vratar Juventusa Wojciech Szczesny. Pred izvedbo najstrožje kazni je Ronaldo pristopil k poljskemu čuvaju mreže in mu razkril, kam bo streljal Argentinec. Nogometaša sta namreč več let skupaj igrala v Madridu in očitno je Ronaldo dobro seznanjen z navadami nekdanjega soigralca. Posvet Ronalda in Szczesnyja je obrodil sadove in Juventus je zadržal prednost enega zadetka. ""Zelo dobro se poznava. Vem, da Higuaín rad strelja nizko in močno. Srečo sem imel, da sem šel v pravo smer. Ronaldo mi je svetoval, naj štartam nekoliko prej, saj Higuaín strelja zelo močno, čeprav sem to že vedel,"" je po tekmi povedal Poljak. Juventus je vpisal 11. zmago v sezoni in ima po 12. odigranih krogih na računu 34 točk, kar je najboljši izkupiček v zgodovini elitnega italijanskega prvenstva. Ronaldo je z osmimi ligaškimi goli drugi najboljši strelec Serie A, enega več je dosegel napadalec Genoe Krzysztof Piątek. 34 - 34 points in the first 12 league games for Juventus: record in the Serie A history. Legend. #MilanJuve — OptaPaolo (@OptaPaolo) November 11, 2018 Za Higuaína, ki za Milan igra kot posojeni nogometaš Juventusa, se je tekma končala z rdečim kartonom v 83. minuti. Sodnik mu je sprva pokazal rumenega, nakar se je Argentincu, ki so ga mirili tako soigralci kot nogometaši Juventusa, povsem odpeljalo. Začel je vpiti na delivca pravice in si prislužil izključitev. ""Po mojem ni bilo pravično. Nad mano je bil storjen prekršek. Kaznovan sem bil, čeprav nisem nikogar žalil. Vsi smo ljudje in imamo čustva. To je bil pač eden tistih dni,"" se je od incidenta oddaljil 30-letni napadalec. 'I hope Higuain isn't punished too severely' - Ronaldo defends Milan striker following dismissal https://t.co/VXeRrmG5Ji pic.twitter.com/DlVvrJX9kY — Goal South Africa (@GoalcomSA) November 11, 2018 V bran mu je po tekmi stopil tudi Ronaldo: ""Rekel sem mu, naj se umiri, ker tvega še večjo kazen. Ni si zaslužil opomina za prekršek, ker ni naredil nič posebnega. Jezen je bil zaradi poraza, kar je razumljivo. Upam, da ga ne bodo preveč kaznovali."" Cristiano Ronaldo suggested to Szczesny where to dive to save Higuain's pk. He accepted the suggestion of Cristiano and saved the penalty. #MilanJuve pic.twitter.com/SimhSOEI0d — Matchplug (@matchplug) November 12, 2018 ""We know each other well. I know that Higuain tends to take his penalties hard and low, so I was fortunate that it went well. Ronaldo told me to go early, because Pipita tends to take powerful penalties, but then I already knew that."" - Wojciech Szczesny #JuveIndia pic.twitter.com/sTAQhpmuJG — Juventus Official Fan Club India 🇮🇳 (@JuventusIndia) November 11, 2018 Higuain misses the penalty against his former club!!!#Juve #Juventus #ForzaJuve #MilanJuve #Milan #Higuain pic.twitter.com/efsX8CVy2v — JuveGIFs (@JuveGIFs) November 11, 2018"
http://zurnal24.si/sport/fras-jaz-sem-verjetno-se-bolj-v-soku-222298,sport,222298,"Fras: Jaz sem verjetno še bolj v šoku Peter Prevc je priskakal prvo slovensko kolajno teh iger in s tem razveselil številne nekadnje šampione. Damjanu Frasu je dobro poznan občutek, ko na olimpijskih igrah osvojiš kolajno, saj je bil del bronaste ekipe na igrah v Salt Lake Cityju leta 2002. Tudi on je pospremil uspeh skakalnega kolega Petra Prevca, ki je z imenitno predstavo na manjši skakalnici osvojil naslov olimpijskega podprvaka. ""Ne vem, kaj bi sploh rekel, verjetno sem jaz še bolj v šoku kot on, ampak zelo sem vesel, da mu je to uspelo,"" je dejal Fras. ""Njegov nastop bi ocenil z odliko, naredil je tisto kar je moral narediti. Trenutno je v zelo dobri formi, zna se zbrati, miren je, tako da od ena do deset bi mu dal oceno deset,"" je nadaljeval nekdanji skakalec, ki je pohvalil tudi ostale slovenske nastopajoče. ""Jaz mislim, da so vsi dobro odskakali, Jernej (Damjan op. a.) je dobro opravil, tudi Tepeš ni slabo skočil, za majhno skakalnico je dobro opravil."" Napoveduje nove uspehe Damjan Fras je spregovoril tudi o občutkih po enem največjih uspehov, ki jih lahko doseže športnik. ""Vsak to doživlja na svoj način je pa za vsakega športnika to nekaj neverjetnega in nepopisnega."" Dotaknil se je tudi preostalih dveh tekem, ki čakata Slovence, individualna in ekipna preizkušnja na veliki skakalnici. ""Težko je napovedati še kakšno kolajno, a mislim, da bi se ena še morala pripeljati. Če bo vse v redu s Kranjcem bi morala biti vsaj še ekipna kolajna."" Uspeh odmeva tudi po spletu Prevčev uspeh odmeva tudi prek spletnih socialnih omrežij. Številni slovenski športniki so hiteli s čestitkami prvemu letošnjemu slovenskemu olimpijcu s kolajno. ‏@JureKosir: Kako je to lepo gledati ... Bravo Pero, bravo Slovenija #medalja #slochi ‏@primozkozmus: MAMO JO!!! BRAVO, PETER!! ‏@VFabjan: Toooooo Pero!!! :) @TeamSlovenia #slochi @SloskiSZS‏@AndrejTavzelj4: Wuuuuuhuuuuuu Pero!!!! #slochi #Sochi2014 ‏@JezersekBarbara: Woohoo PERO!!U R THE MAN!!congrats from Xc team!!!Keep going and show the world who is the king of flying!!"
http://zurnal24.si/sport/uran-takticno-do-zmage-v-vodstvu-nibali-193360,sport,193360,"Uran taktično do zmage; v vodstvu Nibali Kolumbijec Rigoberto Uran je zmagovalec desete etape kolesarske dirke po Italiji. Kolesar Skya je na 167 kilometrov dolgi prvi gorski preizkušnji med Cordenonsom in Montažem za 20 sekund prehitel rojaka Carlosa Alberta Betancurja (AG2R), dobre pol minute pa je zaostal tretji, Italijan Vincenzo Nibali (Astana). Nibali vodi tudi v skupni razvrstitvi, pred Avstralcem Cadelom Evansom (BMC) ima 41 sekund prednosti. Na 54. mestu je končal Robert Vrečer (Euskaltel-Euskadi), na 118. Luka Mezgec (Argos-Shimano), na 143. pa Grega Bole (Vacansoleil-DCM), tretji Slovenec. Skupno je izmed slovenskih kolesarjev najvišje Vrečer, ki je 86. EPA Uran, srebrni na prejšnjih olimpijskih igrah, je po samostojnem napadu na zaključnem vzponu, dolgim 4,4 kilometra, sam prišel na cilj na Montažu. Njegov napad je bil taktični manever in poskus pritiska na Nibalijevo moštvo Astane. Nibali in Evans, ki je prav tako v ožjem krogu favoritov za končno zmago, sta takoj po pobegu Urana odgovorila in tudi sama pospešila ritem. Slabe tri kilometre do cilja Avstralec Bradley Wiggins ni zmogel več držati ritma vodilne zasledovalne skupine in zmagovalec lanske dirke po Franciji je za zmagovalcem na desetem mestu zaostal za minuto in osem sekund, za Nibalijem in Evansom, ta je bil peti (+0,47), pa več kot pol minute. Wiggins je skupno četrti, dve minuti in osem sekund za Nibalijem. V torek bo na sporedu 11. etapa, ki se bo začela v Trbižu, končala pa v Vajontu. Dolga bo 182 kilometrov. Dirka po Italiji, 10. etapa, (Cordenons - Montaž, 167 km): 1. Rigoberto Uran (Kol/Sky) 4:37:42 2. Carlos Alberto Betancur Gomez (Kol/Ag2R) + 0:20 3. Vincenzo Nibali (Ita/Astana) 0:31 4. Mauro Santambrogio (Ita/Vini Fantini) 5. Cadel Evans (Avs/BMC) 6. Rafal Majka (Pol/Saxo-Tinkoff)7. Domenico Pozzovivo (Ita/Ag2R) 8. Robert Kišerlovski (Hrv/RadioShack) 0:47 9. Benat Intxausti Elorriaga (Špa/Movistar) 1:06 10. Bradley Wiggins (VBr/Sky) 1:08 ... 54. Robert Vrečer (Slo/Euskaltel-Euskadi) 14:51 118. Luka Mezgec (Slo/Argos-Shimano) 23:34 143. Grega Bole (Slo/Vacansoleil) 28:52 Skupno: 1. Vincenzo Nibali (Ita/Astana) 38:57:32 2. Cadel Evans (Avs/BMC) + 0:41 3. Rigoberto Uran Uran (Kol/Sky) 2:04 4. Bradley Wiggins (VBr/Sky) 2:08 5. Robert Gesink (Niz/Blanco) 2:12 6. Michele Scarponi (Ita/Lampre-Merida) 2:13 7. Mauro Santambrogio (Ita/Vini Fantini) 2:55 8. Przemyslaw Niemiec (Pol/Lampre-Merida) 3:35 9. Domenico Pozzovivo (Ita/Ag2R) 4:17 10. Rafal Majka (Pol/Saxo) 4:21 ... 86. Robert Vrečer (Slo/Euskaltel-Euskadi) 1:08:48 141. Luka Mezgec (Slo/Argos-Shimano) 1:37:41 156. Grega Bole (Slo/Vacansoleil) 1:44:20"
http://zurnal24.si/slovenija/smrkolj-na-celu-kmetijske-zbornice-26869,slovenija,26869,"Smrkolj na čelu kmetijske zbornice Novoizvoljeni člani sveta Kmetijsko gozdarske zbornice Slovenije (KGZS) so na ustanovni seji za novega predsednika zbornice izvolili nekdanjega kmetijskega ministra Cirila Smrkolja. Smrkolj, ki ga je za predsednika predlagalo na volitvah drugouvrščeno Društvo SKZ - Slovenska kmečka zveza, je poudaril, da čuti odgovornost do kmetijstva, podeželja in države. Pojasnil je, da bo program nadaljnjega delovanja in razvoja zbornice pripravil v sodelovanju s predstavniki list v svetu, vodstvom organov zbornice, direktorji območnih zavodov in predstavniki svetovalne službe. Za vse spremembe je namreč po njegovem mnenju potrebna korenita analiza, pri čemer bodo oblikovane tudi skupine, ki bodo preučevale interese članstva. Glavno bo sodelovanje Za zdaj je Smrkolj lahko zagotovil le, da bo program odražal skrb za vse skupine članstva zbornice, od lastnikov kmetij do lastnikov gozdov: ""Da bo članstvo čutilo, da zbornica res dela nekaj zanje in razrešuje njihove probleme."" Ker meni, da je za nekatere člane zbornice članarina velika obremenitev, bo izpolnil predvolilno obljubo o znižanju članarine za 30 odstotkov. Uvedel pa bo tudi kolegij predsednika za usklajevanje zadev. Smrkolj, ki bo funkcijo opravljal nepoklicno in podpira zmanjšanje pooblastil predsednika zbornice, meni, da je treba oblikovati močne odbore za kmetijsko, evropsko, zemljiško in okoljsko politiko. Treba se je posvetiti področjem, kot so težji pogoji predelave. Hkrati pa se mora zbornica hitro postaviti nasproti vladi in sodelovati pri oblikovanju zakonodaje in politik, je poudaril Smrkolj. Novi predsednik, ki je na volitvah v svetu s 30 glasovi podpore premagal Ivana Kureta, je pozval k čim večji enotnosti in pripravljenosti za delo. Kure, ki je od 55 glasov navzočih članov sveta prejel 25 glasov, pa je že zagotovil, da bo sodeloval z vsemi, ki imajo dobre predloge in želijo v kmetijstvu nekaj ustvariti."
http://zurnal24.si/magazin/horoskop-in-numerologija/september-bo-naredil-red-133894,magazin,133894,"September bo naredil red Mesec september bo intenziven čas na področju čustev, preteklosti, družinskega življenja ter zdravja in počutja. Soočali se bomo s temelji našega življenja – kakšne so opeke, ki nas gradijo kot hišo? Najprej bi opozorila, da zdravimo in vnovič odpiramo stare rane. Naj vas spomin ponese nazaj v januar – zaključujemo cikel – pomemben cikel znotraj leta 2011. Nedokončano ali še vedno boleče, predvsem na področju družine, čustev in tudi zdravja, se bo znova obujalo. Pomembna je iskrenost in predaja. Ne začnite graditi pri strehi, temveč položite temelje. Zavedajte se, da rezultati ne bodo vidni takoj, olajšanje ne bo prišlo nemudoma. Potreben je pogum, da sledimo svojemu srcu in svojim sanjam – in ne mislite, da je tako le v izmišljenih romantičnih hollywoodskih filmih – kdor sledi srcu, slej kot prej doživi tisto popolno srečo, ki jo lahko občuti le srce. September nas bo spomnil na naše strahove, pomisleke in dvome. Do neke mere jih bo celo okrepil. Vprašajte se po lastni trdnosti. Ali se bojite praznih strahov ali gradite na praznih, trhlih temeljih? Kot vse leto bo tudi v tem času prisotna dvojnost – na eno stran vleče zlagano, umetno, um in razum – na drugo pa srce, duša in notranji glas.Dotaknimo se zdravja in počutja – ljudje, ki preveč pomena pripisujejo materialnim dobrinam, bodo deležni izkušenj, ki jim bodo pokazale, da ljubezni, zdravja in sreče ni moč kupiti. Naziv/status/stanje na računu ne podari miru v duši niti sladkobe Življenja. Seveda lahko olajša pot do njiju, a jih ne podarja – pomembna razlika. DeLo za VaŠo DuŠo:- Česa Vas je pravzaprav strah? - Kateri temelji pravzaprav ne obstajajo več in kje se bojite graditi dalje? - Kje ste se v Življenju zataknili?- Katere rane še vedno bolijo? Česa Vas učijo? Vse se dogaja z namenomNe dovolite okolici, pričakovanjem družbe in nekim normativom, da določajo Vas, Vaša čustva in še manj, Vaše Življenje. Pogumno. Rezultati Vas bodo objeli novembra, ko bodo nevihte mimo."
http://zurnal24.si/slovenija/izgubljeni-tavajo-po-gricu-209826,slovenija,209826,"Izgubljeni tavajo po Griču Tuji tovornjakarji tudi mimo šole in čez naselje, ker iščejo Dars. ""Odkar so podražili cestninjenje tovornjakov, je v okolici Darsa na Griču nevzdržno. Včasih tu sploh ni bilo tovornjakov, zdaj jih pride 20 naenkrat, ki tu ustavljajo, obračajo, stojijo, prenočujejo ... Tako se tovornjaki iz Romunije, Poljske in Ukrajine, ker verjetno zaidejo, vozijo mimo Osnovne šole Vrhovci, kjer je vsak dan ob cesti na desetine otrok, in čez strnjeno naselje. Poleg tega parkirajo na pločnikih in zelenicah, nihče pa nič ne ukrepa,"" je ogorčen bralec. Ljubljanski policisti do dejali, da so s težavami občanov seznanjeni. Zagotovili so, da ukrepajo, če ugotovijo kršitev cestnoprometnih pravil, a opozorili, da samo kaznovanje voznikov tovornjakov v tem primeru ne bo rešilo težav. Iščejo Darsov center Koliko so jih v zadnjem mesecu na tem območju kaznovali, ni znano, ker so v statistiki zajeti vsi vozniki, ki so kršili cestnoprometna pravila, ne le vozniki tovornjakov, je pojasnil Vinko Stojnšek, predstavnik za odnose z javnostmi Policijske uprave Ljubljana. Dodal je, da so policisti, ko so kaznovali kršitelje na cestah v širši okolici Griča in Vrhovcev, zaznali, da so se vozniki tovornjakov, predvsem tujci, izgubili med iskanjem cestninskega uporabniškega centra direkcije za avtoceste (Dars) in posledično zapeljali na območja, kjer je prepovedan promet za tovorna vozila. O tem so obvestili tudi Dars, a z njihovimi morebitnimi ukrepi, kako bi to izboljšali, niso seznanjeni. Prav tako so Mestni občini Ljubljana, ki je upravljalka ceste, predlagali, naj postavi prometno signalizacijo, ki bo prepovedala ustavljanje in parkiranje na cesti med izvozom z avtoceste do izpostave Darsa na Griču. Dars: V skladu s predpisi Na Darsu so povedali, da je trenutna prometna signalizacija v skladu s predpisi, kljub temu pa bodo preverili, kako jo je mogoče izboljšati, da vozila ob prihodu ali odhodu z Griča ne bodo zgrešila poti. Priznali so, da so v prvih dneh po nedavni spremembi cen cestnine za tovornjake zaznali povečan obisk voznikov tovornjakov v centru na Griču, ob tem pa opozorili, da vozniki tovornjakov, ki so z zahodne ljubljanske obvoznice namenjeni v stavbo Darsa, obvoznico zapustijo na priključku Brdo in do Griča ne vozijo čez naselje. Kot so zatrdili, so poskrbeli tudi za to, da vozniki tovornih vozil ne parkirajo več na in ob cesti, vendar je iz videa bralca razvidno, da temu ni tako."
http://zurnal24.si/galleries/gallery-170375,slovenija,170375,"Vlakec parkiral piranske taksije Konkurenca. Taksisti zahtevajo ukinitev turističnega cestnega vlakca, ki vozi med Portorožem in Piranom. Grozijo z zaporo prometa. “Poglejte, tukaj sedim od 9. ure. Po petih urah čakanja nisem opravil niti ene same vožnje. Sedemindvajset nosilcev obrtnega dovoljenja za taksista oziroma naše družine so ogrožene, župan pa trdi, da gre za turistično atrakcijo. Naša usoda ne zanima nikogar, prihodki so nam drastično upadli,” v imenu taksistov piranske občine razlaga Cvetko Ipavec. Taksistom je prihodke močno zbil cestni vlakec, ki vozi od Pirana do Portoroža. Taksisti za to pot računajo od osem do deset evrov, vlakec blejskega podjetja Čarman pa 3,50 evra na osebo. Taksisti zahtevajo, naj se vlakec ukine, grozijo celo s protestno zaporo prometa. “Predvsem za družine” “Glede na odzivnost je vlakec očitno atraktivno prevozno sredstvo, ki se ga zelo rade poslužujejo predvsem družine z otroki. S podjetjem Čarman je bila podpisana pogodba skladno z zakonom o prevozih v cestnem prometu. Menimo, da gre pri prevozu s cestnim turističnim vlakcem za tržno dejavnost, na podlagi pogodbe dobimo odškodnino v višini osem tisoč evrov,” pojasnjujejo na občini. Cestni vlakec vozi tudi po Kopru, negativnih odzivov taksistov nanj ni bilo – je v lasti podjetja Veolia in občina za njegove storitve tudi plačuje. V Izoli je vlakec nazadnje vozil leta 2010, a zanimanja zanj ni bilo."
http://zurnal24.si/magazin/bizarno/v-najem-ponuja-poligon-za-ucenje-kosnje-169206,magazin,169206,"V najem ponuja poligon za učenje košnje Na spletnem oglasniku Bolha.com se je pojavil zanimiv oglas, v katerem neki prodajalec v najem ponuja poligon za učenje košnje trave. Uporabnik ""vrtaric"" je na Bolhi.com objavil fotografije travnika s kosilnico, ob njih pa zapisal, da travnato površino ponuja v najem. V oglasu je zapisal tole: ""Ste se zaradi visokih cen nepremičnin bili prisiljeni preseliti na podeželje? Imate doma sina, pa ste naveličani njegovega poziranja v kopalnici za fejsbuk? Bi radi, da je v življenju sposoben nekaj narediti sam, vas pa zaradi fizičnega dela boli hrbtenica? Za vas imam rešitev. V najem dajem poligon za učenje košnje trave, kjer lahko vašega sina naučite, kako je treba skrbeti za hišo na podeželju.""Dodal je, da poligon vključuje taktične ovire, kot so ""jame, luknje, zarjavela feltna, sosedova koruza, nasip zemlje, kamni in drevesa, ki bodo vašega sina naučile spretnega manevriranja s kosilnico"". Kupcu ponuja tudi predstavitev v power pointu ""trava se ne bo pokosila sama"". Več si preberite kar v oglasu."
http://zurnal24.si/sport/kosarka/maljkovic-vozijo-se-z-mercedesom-mi-pa-z-golfom-133089,sport,133089,"Maljković: ""Vozijo se z mercedesom, mi pa z golfom"" Košarkarje Slovenije v sredo ob 20.30 v dvorani Stožice čaka zadnji test pred evropskim prvenstvom (EP) v Litvi. Tekmec bo gostiteljica letošnjega EP, ki so jo varovanci selektorja Božidarja Maljkovića premagali v začetku avgusta na prijateljskem turnirju v Klaipedi.  Litva bo deseti tekmec Slovenije v pripravljalnem obdobju; zaenkrat je izkupiček šest zmag ter poraza s Hrvaško in dvakrat s Španijo. Po tekmi bo reprezentanca odšla še na krajše priprave v bazo v Kranjski Gori, v ponedeljek, 29. avgusta, pa bo odpotovala v Litvo, kjer jo prva tekma čaka prihodnjo sredo ob 17. uri proti Bolgariji. Nato v prvem delu pridejo na vrsto še Ukrajina, Gruzija, Belgija in Rusija. V nadaljevanje, torej v drugi del, vodijo prva tri mesta v skupini, skupina s Slovenijo pa se bo križala s skupino D, v kateri so Grčija, Hrvaška, Črna gora, Makedonija, BiH in kvalifikant (Finska ali Portugalska). Pred zadnjo pripravljalno tekmo je Košarkarska zveza Slovenije (KZS) sklicala novinarsko konferenco – ob tem za eno leto podaljšala pogodbo o pokroviteljstvo s podjetjem Spar –, na kateri so prisotni podali kar nekaj zanimivih izjav. Selektor Božidar Maljković je v uvodu pozval predstavnike medijev k pozitivnemu odnosu do reprezentance, ki je ""naš otrok, sicer z določenimi napakami, vendar je naš in ga moramo imeti radi"", nato pa zanikal pisanje nekega slovenskega medija o 700 tisoč evrih plače. ""Za delo v slovenski reprezentanci se nisem odločil zaradi denarja; tega sem v karieri zaslužil že dovolj. Vam pa povem, da nimam niti tretjine toliko,"" je dejal Maljković. Slovensko reprezentanco je srbski strokovnjak primerjal z najboljšimi ekipami Evrope – Španijo, Litvo, Francijo in Srbijo, ki so po njegovem mnenju glavni kandidati za najvišja mesta. ""Mi ne sodimo v to skupino. Oni se vozijo z mercedesom, mi pa sedimo v golfu. Nam je bistveno, da golf dela, oni pa naj kar dirkajo. Gledati moramo na našo igro, na naše cilje in motive ter popraviti našo igro. Igrati moramo brez kompleksov, biti predrzni, rekel bi banditski in se ne bati nikogar. Dokazali smo, da lahko na trenutke igramo odlično tudi proti najboljšim reprezentancam,"" pravi Maljković. O Litvi je selektor govoril zelo spoštljivo. ""Videli boste že na ogrevanju, da so izjemno visoka ekipa, ki igra odlično košarko. V Klaipedi smo jih premagali z junaško igro, vendar oni tedaj niso nastopili v najmočnejši postavi."" Direktor reprezentance Matej Avanzo je izdal nekaj tehničnih podrobnosti. Vstopnice za sredino tekmo so po ceni od deset do 26 evrov še na voljo, prometni režim okoli dvorane pa je zaradi cestnih del nekoliko spremenjen. KZS bo jutri pričela tudi z navijaško akcijo ""s tovornjakom polnim piva v Litvo"" – tam bo Zoran Predin pripravil dva koncerta za slovenske navijače –, izbrano vrsto Slovenije pa bo na EP v Litvi spodbujal tudi Radoslav Nesterović, ki je od danes uradno ambasador slovenske košarke. Podobno vlogo bo imel za eurobasket 2013 v Sloveniji tudi Peter Vilfan."
http://zurnal24.si/svet/liberija-ukinja-izredne-razmere-239783,svet,239783,"Liberija ukinja izredne razmere V Liberiji ne veljajo več izredne razmere, ki so jih razglasili pred tremi meseci zaradi epidemije ebole. Kmalu naj bi začeli preizkušati eksperimentalna zdravila. Ukinitev izrednih razmer sledi nedavnemu znatnemu upadu števila novih primerov okužb z virusom, ki je doslej v Liberiji zahteval že skoraj 3000 smrtnih žrtev. ""Vodstvo parlamenta sem obvestila, da ne bom zahtevala podaljšanja izrednih razmer,"" je za liberijski radio ELBC povedala predsednica Liberije Ellen Johnson Sirleaf. Sirleafova je pojasnila, da odprava izrednih razmer ne pomeni, da je boja proti eboli že konec, temveč se je za potezo odločila zaradi nedavnih uspehov pri zajezitvi epidemije. Dodala je, da je Liberija posegla po odločnih ukrepih, kot so novi predpisi o zapiranju meja, policijske ure in karantene, prepovedi javnih zborovanj, da bi ustavila pohod virusa. Najhuje prizadeta država Sirleafova je izredne razmere razglasila že 6. avgusta zaradi ""jasne in izrazite"" grožnje, ki jo je predstavljala ebola. Do takrat je virus na območju zahodne Afrike terjal že približno 1000 življenj.Po uradnih podatkih je ebola doslej ubila že več kot 5100 ljudi v zahodni Afriki. Virus je najhuje prizadel ravno Liberijo, kjer število smrtnih žrtev uradno znaša 2836, neuradno pa naj bi bilo kar trikrat večje. A liberijska vlada trdi, da je ta teden število novih primerov okužbe padlo z dnevnega rekorda 500 na približno 50, kar naj bi potrdilo ocene strokovnjakov, da se epidemija umirja. Začeli bodo testirati zdravila Dobro novico so danes sporočili tudi Zdravniki brez meja, ki se v zahodni Afriki intenzivno borijo proti eboli. V roku meseca dni naj bi organizacija v Gvineji začela s klinični preizkusi eksperimentalnih zdravil proti eboli. Na treh lokacijah v Gvineji naj bi že decembra preverjali zdravili Favipiravir in Brincidofovir ter zdravljenje s krvjo in serumi iz krvi posameznikov, ki so preboleli ebolo, saj je ta polna protiteles. Rezultati preizkusov naj bi bili znani do februarja prihodnje leto."
http://zurnal24.si/magazin/horoskop-in-numerologija/odgovor-numerologinje-sifra-tajci-31439,magazin,31439,"Odgovor numerologinje – ŠIFRA: Tajči Kakšno bo moje nadaljnje življenje? Ali bo partner(xy, rojen xy) spremenil svoj način življenja in razmišljanja? Vaš partner ima Število življenjske poti 1, kar pomeni, da ima močan karakter in je samosvoj. Ali bo kdaj drugače razmišljal ali ne, ni pomembno. Vi ste z njim zdaj, upanje, da bo kdaj drugačen, da bo nekoč takšen, kot bi si želeli vi, je zapravljanje sedanjosti. Razumem, da ga imate radi, ampak imejte radi tudi sebe. Število 1 je močno število individualizma, ki sicer išče nove poti in je pripravljeno poskusiti nekaj neznanega, a v svoji biti, v svojem bistvu, ostaja zvesto samemu sebi. Letos ste pod vplivom števila 9, zato zaključujete in se oddaljujete od situacij, čustev in tudi oseb, ki v vašem življenju niso vir ljubezni, ki ne delujejo za vaše najvišje dobro. Prav je, da odidete iz energij, ki vas ne podpirajo in vas ovirajo. V letu 2009 pričakujte veliko novega in več samozavesti."
https://zurnal24.si/sport/nogomet/olimpija-na-irsko-gremo-zmagat-129911,sport,129911,"Olimpija: ""Na Irsko gremo zmagat"" Nogometaši Olimpije (20:45) in Domžal (20:30) bodo v četrtek igrali povratni srečanji drugega predkola Evropske lige. Ljubljančani imajo lepo prednost pred Bohemiansom (2:0), Domžalčani pa v Split potujejo z zaostankom 1:2. Olimpija je na prvi tekmi pokazala, da se vloge favorita ne more znebiti. Z dobro igro, ki bi jo lahko kronala še s kakšnim zadetkom več, je prišla do lepe prednosti za preboj v tretje predkolo, kjer jo bržčas čaka dunajska Austria. ""Mi gremo na Irsko zmagat, za nas je to popolnoma enaka tekma kot vse druge. Ne bomo taktizirali. Želimo si zmagati, želimo si biti dobri in vse skupaj profesionalno oddelati,"" je uvodoma povedal trener zeleno-belih Dušan Kosič. Ta je še enkrat poudaril, da kljub nedeljski ""streznitvi"" oziroma prvenstvenemu porazu proti Celju ne bo spreminjal igre, do sprememb bo prišlo le v ekipi (na Irsko - zmaji bodo tja prek Münchna odšli že danes popoldne - bo odpotovalo 19 igralcev), v katero se bodo vrnili nekateri igralci, ki so v nedeljo zaradi lažjih poškodb ""počivali"". O igri Bohemiansa ljubljanski strateg niti ni želel preveč razpredati. ""Oni bodo igrali, kolikor jim bomo mi dovolili. Nočem biti žaljiv, ampak če bodo naši fantje pravi, potem bomo šli naprej,"" je odločen Kosič, ki je še dodal: ""Pričakujemo, da bodo namazani z vsemi žavbami, tako kot so bili že v Stožicah. Provocirali so, ne poznajo kakšnega fair playa. Ampak naši fantje so seznanjeni s tem in smo pripravljeni tudi na morebitne provokacije."" Športni direktor Milenko Ačimović opozarja predvsem na to, da jih ne sme zavesti prva tekma. ""Fantje si morajo iz glav izbrisati prvo tekmo, kot da tistega izida ni. Gremo na zmago, moramo zmagati, moramo zabiti gol. Ne smemo se zanašati na prednost s prve tekme. Gremo zmagat in se kvalificirat v tretji predkrog,"" pravi Ačimović. Optimist je tudi branilec v zeleno-belem dresu Milan Anđelković. ""Fantje smo profesionalci. Trener nam je rekel, da moramo iti naprej, porazi in zmage so sestavni del športa. Mislim, da smo kar samozavestni. Kot sta poudarila trener in športni direktor, gremo na zmago,"" je povedal Anđelković in se ozrl še na igro tekmeca: ""Irci so fizično močni, igrajo otoški nogomet, kar smo videli že v Ljubljani. Upamo, da se bomo s tem znali spoprijeti, bo pa to nova, dobra tekma."""
https://zurnal24.si/sport/nogomet/acimovic-podaljsal-pogodbo-z-zmaji-129136,sport,129136,"Ačimović podaljšal pogodbo z zmaji Športni direktor Milenko Ačmović je v ponedeljek z Olimpijo podpisal novo, dveletno pogodbo.  Nekdanji slovenski reprezentant je mesto prvega kadrovnika prevzel konec januarja, od takrat pa so zmaji v slovenskem prvenstvu ob desetih zmagah in petih remijih doživeli le tri poraze, dva po tem, ko so si že zagotovili preboj v evropske pokale. Dobro in premišljeno delo 34-letnega Ljubljančana potrjuje tudi podatek, da so vsi igralci po njegovem prihodu v klub prišli brez odškodnine. Olimpija ima trenutno enega članskega reprezentanta, osem mladih reprezentantov in igralca, ki je na robu izbrane vrste Srbije. Mile se je aktivno vključil tudi v prestrukturiranje mladinskega pogona, kjer bodo v novi sezoni delovali številni novi trenerji, selekcije pa bodo v novo sezono krenile tudi igralsko okrepljene.""Zelo sem vesel, da nadaljujemo na zastavljeni poti. Še naprej se bomo trudili, da bodo v naših tekmah uživali naši navijači, vsi Ljubljančani in ljubitelji slovenskega nogometa, ki so prepoznali, da igramo nogomet na pravi način. Olimpija je po osmih letih končno spet zmagala v Evropi, s tem pa smo v preteklosti pustili temačno obdobje v klubu, ko je prišlo do finančnega zloma in ponovnega začetka v najnižjem rangu tekmovanja. Kaj takega se nikoli več ne sme zgoditi. Imamo še veliko načrtov in najvišje zastavljene cilje. Zavedamo se, da nas čaka še ogromno trdega dela, ki pa se ga veselimo in komaj čakamo nove izzive in nove zmage Olimpije,"" je ob podaljšanju sodelovanja dejal Ačimović.Nov dogovor s športnim direktorjem je pozdravil tudi predsednik Olimpije Izet Rastoder: ""Mile je otrok Olimpije, z njim je v klubu zapihal nov veter. V kratkem obdobju je potrdil naša pričakovanja in vesel sem, da bomo tudi v prihodnje sodelovali in nadgrajevali zastavljeno delo. Skupaj bomo poskrbeli za to, da se bo Olimpija vrnila tja, kamor spada: na vrh slovenskega nogometa."""
https://zurnal24.si/magazin/film-glasba-tv/kligande-razgrel-kalypso-233765,magazin,233765,"Kligande razgrel Kalypso Avtor poletnega hita Jubel nastopil v najstarejšem klubu na Zrčah. Francoski deep house duo, ki je v trenutku postal svetovni hit. Več si preberite na EMFMAG.net"
https://zurnal24.si/sport/nogomet/slovenci-zanimivi-za-pol-serie-a-193926,sport,193926,"Slovenci zanimivi za pol Serie A Agent Josipa Iličića Amir Ružnič je v pogovoru za italijanski Itasportpress.it dejal, da je po izpadu Palerma iz Serie A malo možnosti, da bi Iličić ostal na Siciliji. Kmalu naj bi bilo znano, kje bo nekdanji igralec Maribora in Interblocka nadaljeval svojo nogometno pot, verjetno pa bo ostal v Italiji, a se bo, če gre verjeti govoricam, preselil v veliko odmevnejšo sredino.Ni skrivnost, da si 25-letnega slovenskega reprezentanta želijo najbolj ugledni italijanski nogometni klubi. Agent Josipa Iličića Amir Ružnič je dejal, da se bo s predsednikom Palerma Maurizijem Zamparinijem v kratkem sestal in pogovoril o prihodnosti slovenskega nogometaša.Trenutno sta za Iličića najbolj zagreta Roma in Napoli, zanimiv naj bi bil tudi za Fiorentino, zato si Zamparini, ki je priznal, da bo Iličića težko zadržati na Siciliji, obeta dober zaslužek od prodaje. ""Trenutno se s predstavniki omenjenih klubov še nisem pogovarjal,"" je dejal Ružnič in dodal, da bo odločilen pogovor s predsednikom Zamparinijem, ki naj bi se zgodil že ta teden.Iz Palerma naj bi odšel tudi Jasmin Kurtič, za katerega se zanima kar nekaj italijanskih prvoligašev, je razkril Ružnič, a dodal, da zanj velja enako kot za Iličića: ""Najprej se moram pogovoriti s predsednikom.""Ružnič je spregovoril tudi o zanimanju za nogometaša Maribora Roberta Berića, ki ga že dolgo snubijo italijanski prvoligaši: ""Mislim, da je pravi čas, da zaigra v Italiji. Pogodba z Mariborom ga veže še za leto dni, a je trenutno še prezgodaj govoriti, kje bo igral v naslednji sezoni. Razkrijem lahko, da se zanj resno zanimajo trije klubi, in sicer Chievo, Sampdoria in Torino."""
https://zurnal24.si/sport/celjani-do-prve-lovorike-235285,sport,235285,"Celjani do prve lovorike Rokometaši Celja Pivovarne Laško so zmagovalci slovenskega superpokala, potem ko so v Portorožu premagali Sviš Ivančno Gorico z 31:22 (14:6) Premierna domača uradna tekma v sezoni 2014/15 se je po pričakovanju končala z zmagoslavjem celjskih rokometašev. V minuli sezoni državni in pokalni zmagovalci so na prvi tekmi na prostem od slovenske osamosvojitve naprej pod žarometi teniškega štadiona v Portorožu ugnali tekmece iz Ivančne Gorice in se po številu zmag na superpokalu izenačili z Velenjčani. Celjani so pred letošnjim zmagoslavjem slavili še v letih 2007 in 2010, Velenjčani v letih 2009, 2011 in 2012, Koprčani pa so bili najboljši leta 2008. Na revialni tekmi ni bilo veliko tekmovalnega naboja, nekaj je temu botrovala prevelika razlika v kakovosti med rokometaši iz Celja in Ivančne Gorice, a tudi obisk na tukajšnjem teniškem štadionu je bil veliko manjši, kot so prireditelji in akterji tekme pričakovali. Celjani so odločno odprli tekmo, med člani uvodne zasedbe pa je bil tudi slovenski krilni reprezentant Luka Žvižej, ki se je v jutranjih urah razveselil rojstva dvojčkov Krisa in Jana. Izbranci celjskega trenerje Branka Tamšeta so bili vseskozi v vodstvu, čeravno se jim pozna, da zavoljo številnih okrepitev še vedno niso uigrani, vse dvome o zmagi pa so razrešili v prvem polčasu, ko so si priigrali lepo zalogo golov, ki so jo v nadaljevanju navzlic številnim menjavam brez težav zadržali."
http://zurnal24.si/slovenija/o-dronih-in-avtomatskem-belezenju-podatkov-bo-odlocalo-se-ustavno-sodisce-297471,slovenija,297471,"O dronih in avtomatskem beleženju podatkov bo odločalo še ustavno sodišče Varuhinja človekovih pravic meni, da je podlaga za uporabo dronov, tehničnih sredstev za optično prepoznavo registrskih tablic in beleženje beleženje podatkov letalskih potnikov (PNR) neustavna. Policija bi jih sicer lahko že uporabljala. Varuhinja človekovih pravic RS Vlasta Nussdorfer je danes - tudi po pozivu skupine državljanov in informacijske pooblaščenke - vložila zahtevo za oceno ustavnosti novih 112. a, četrtega odstavka 113. in 114. a člena Zakona o nalogah in pooblastilih policije. Gre torej za uporabo dronov, tehničnih sredstev za optično prepoznavo registrskih tablic in beleženje beleženje podatkov letalskih potnikov (PNR). Policija ve, kam potujete na dopust ... Policiji je pooblastila že februarja s sprejetjem zakona podelil državni zbor. V tem mesecu pa so tudi začeli z zbiranjem letalskih podatkov na letih Adrie Airways, če letite iz Evropske unije ali iz tretjih držav priletite v Slovenijo. Vaše osebne podatke - pravzaprav gre za vse podatke, ki jih ob nakupu karte in pred vkrcanje posredujete - pa bodo še pred vašim prihodom tiralično preverili in za zdaj hranili še naslednji dve leti in pol ... Pozor! Slovenija Od danes naprej v veljavi beleženje podatkov letalskih potnikov (PNR) Varuhinja meni, da gre za kršenje varstva osebnih podatkov po 38. členu ustave, saj je pomenska odprtost pri definicijah ""informacije o potnikih, ki pogosto letijo"" in ""druge morebitne posebnosti, povezane s potovanjem potnika"" prevelika. Varuh pa je tudi mnenja, da neskladnosti z ustavo izhajajo iz kataloga ""terorističnihin drugih hudih kaznivih dejanj' iz osmega odstavka 112a. člena, zaradi preprečevanja, odkrivanja, preiskovanja in pregona katerih se policiji dovoljuje zbiranje in obdelovanje podatkov. Pomenska odprtost tega, kateri podatki se zbirajo, naj bi bila tako prevelika. Ker je policija vse tri dodatne pristojnosti lahko začne uporabljati pol leta po veljavnosti zakona, kar se je zgodilo 14. septembra, varuhinja ustavnemu sodišču predlaga tudi prednostno obravnavo in da do končne odločitve zadrži izvrševanje relevantnih delov. Tehničnih sredstev za optično zaznavo registrskih tablic policija zaenkrat še nima, a strokovne službe že pripravljajo razpis in zahteve za prilagoditev policijskega informacijskega sistema. Pri tem je stališče Varuha, da četrti odstavek 113. člena ZNPPol prekomerno posega v pravico iz 38. člena ustave, ker koristi z njim zasledovanega cilja niso v sorazmerju z množičnostjo posegov v navedeno človekovo pravico, do katerih lahko pri izvrševanju nadzora, ki ga z navedeno tehnologijo omogoča, dejansko prihaja. ""Dejansko torej, tak kot je, policiji omogoča množičen nadzor, ne da bi bile pri tem zanj izkazane še sorazmerne legitimne koristi družbe. Predlog policije Avto Naša policija želi avtomatsko brati registrske tablice Varuhinja: Vsaka uporaba je lahko 'dokazovanja' tega ali onega kaznivega dejanja Podobno kot za opremo za optično prepoznavo tablic je v pripravi tudi razpis za nakup novih brezpilotnikov. A varuhinja ob tem meni, da je zdaj z zakonom dovoljeno poseganje v ustavno zagotovljeno zasebnost opredeljeno na tako izrazito splošen način, da ne more več biti zadoščeno iz ustave izhajajoči zahtevi po sorazmernosti s koristmi. V tej zvezi Varuh kot najbolj kritično vidi tretjo alinejo drugega odstavka 114a. člena, po kateri je uporaba brezpilotnih zrakoplovov zaradi zbiranja podatkov dovoljena tudi ""za dokazovanje kaznivih dejanj in prekrškov in identificiranje kršiteljev oziroma storilcev (prvi odstavek 113. člena tega zakona)"". Tako rekoč glede sleherne uporabe brezpilotnega zrakoplova se bo po mnenju varuhinje namreč mogoče sklicevati na to, da gre vendarle za napore v smeri 'dokazovanja' tega ali onega kaznivega dejanja ali pa tega ali onega prekrška. Slovenija Intenzivne priprave policije na uporabo novih pooblastil Informacijska pooblaščenka našteva še druge vprašljive določbe ... Informacijska pooblaščenka (IP) Mojca Prelesnik je v izjavi za javnost vložitev zahteve za oceno ustavnosti pozdravila in dodala, da so predlagatelja zakona in zakonodajalca večkrat opozorili, da številne spremembe iz zakona ""v resnici pomenijo uzakonitev možnosti prekomernih in nedopustnih oblik množičnega nadzora nad posamezniki brez ustreznih omejitev in varovalk"". Poleg zgoraj izpostavljenih pomislekov pa je informacijska pooblaščenka opozorila še na sporno znižanje pogojev za razpis ukrepa prikrite in namenske kontrole za posameznika v Schengenskem informacijskem sistemu, kar bo lahko povzročilo, da bodo na seznamu vpisane tudi nedolžne osebe. Te bodo posledično ob kakršnemkoli potovanju znotraj EU vedno deležne poostrenega policijskega nadzora, brez vsakršnega pojasnila, zakaj. Prav tako po mnenju IP ni sprejemljiva ureditev, ki daje splošno podlago za zbiranje biometrijskih podatkov (torej za fotografiranje, odvzem prstnih odtisov, brisov idr.) vsakogar."
http://zurnal24.si/slovenija/munc-zbira-podpise-130575,slovenija,130575,"Munc zbira podpise Svetovalnica Akcija! začela zbirati podpise za odpravo pripora očeta ""koroške deklice"". Munc: Zaščita otroka je potrebna, dokler se nevarnost zlorabe ne izključi. Svetovalnica Akcija! je začela zbirati podpise za odpravo pripora očetu ""koroške deklice"", saj so prepričani, da se nad njim in njegovo družino izvaja institucionalno nasilje in nobena od uradnih institucij ne želi slišati ali videti dokazov v prid očetu. Poleg tega, je včeraj ponovil Munc, še vedno ostaja odprto vprašanje, kolikšna je verjetnost, da je bila deklica zlorabljena. V svetovalnici poudarjajo, da bodo, ker konkretnih odgovorov v zvezi s primerom še ni in ker oče nadaljuje pregon kot subsidiarni tožilec, njemu in deklici še naprej zagotavljali pomoč. ""Zaščita otroka je potrebna, dokler se nevarnost, tveganje in kakršnokoli ravnanje v škodo otroka ne izključi,"" so zapisali v včerajšnji izjavi za javnost. Oče nadaljuje pregon Spomnimo, sodišče je lani odločilo, da mora oče deklico izročiti materi. Ker deklice zaradi suma, da jo spolno zlorablja materin oče, ni želel izročiti, je četrtega marca letos potekala sodna izvršba, pri kateri je sodelovala tudi policija. Deklice na očetovem domu takrat niso našli. Očeta je policija priprla 23. julija. Policijska preiskava obtožb o spolni zlorabi ni potrdila, tožilstvo v Slovenj Gradcu pa je očetovo ovadbo zavrglo. Pregon kot subsidiarni tožilec od tedaj naprej nadaljuje oče, ki poskuša zbrati dokaze in dopolnitev izvedenskega mnenja. Izvedensko mnenje, na katerem je temeljila odločitev sodišča, zlorabe deklice ni ne potrdilo ne izključilo."
http://zurnal24.si/sport/nogomet/benfica-z-visoko-zmago-remi-fiorentine-v-torinu-226401,sport,226401,"Benfica z visoko zmago, remi Fiorentine v Torinu Benfica je v gosteh potolkla Tottenham (3:1), Fiorentina pa do remija v Torinu (1:1). Remi Basla in Salzburga (0:0), Ludogorec močno izgubil proti Valencii (0:3). Štirje slovenski reprezentantje se s svojimi klubi borijo za uvrstitev v četrfinale evropske lige. Kevin Kampl je s Salzburgom na gostovanju pri Baslu remiziral z 0:0, Ludogorec napadalca Romana Bezjaka pa pa je krepko izgubil domačo tekmo proti favorizirani Valencii, bilo je kar 0:3. Izmed štirih slovenskih predstavnikov v evropski ligi slabo po prvi tekmi kaže le Bezjaku. Josip Iličić je s podajo za izenačenje močno prispeval k pomembnemu remiju Fiorentine v gosteh pri Juventusu, Jan Oblak pa je dobro igral ob zmagi Benfice s 3:1 proti londonskemu Tottenhamu. Za nekdanjega vratarja Olimpije je bila to sicer prva tekma v evropskih tekmovanjih. Sevillski derbi pripadel Betisu, ki je krvnike Maribora ugnal z 2:0. Brez zadetkov v Baslu EPA Tekmo proti švicarskemu prvaku je bolje začelo gostujoče moštvo, ki si je v uvodnih minutah tudi po zaslugi prodornega Kampla pripravilo nekaj nevarnih priložnosti, a je njihove strele vse po vrsti ubranil vratar Yann Sommer. V nadaljenju so domači nogometaši vzpostavili ravotežje in tudi sami prišli do nekaj lepih priložnosti, ki pa so ostale neizkoriščene. Drugi polčas je minil nekoliko drugače. Igra je večinoma potekala med obema kazenskima prostoroma, ekipi pa si nista priigrali toliko priložnosti kot v prvem delu igre. Obe obrambi sta zdržali pritiske in prvi polčas tega obračuna se je končal z remijem, ki bolj ustreza Baslu, saj na domačem terenu ni prejel zadetka. Kevin Kampl je igral dobro, dvakrat nevarno sprožil, zamenjan pa je bil dobri dve minuti pred koncem. Bezjak zapravil najstrožjo kazen Prvi polčas tekme med Ludogorcem in Valencio je minil popolnoma v znamenju španske ekipe. Ta je po zaslugi Antonia Barragana hitro prišla v vodstvo in ga do konca polčasa kljub rdečemu kartonu Seydouja Keitaja celo pdovojila. Federico Nicolas Cartabia je namreč kaznoval zapravljeno enajstmetrovko slovenskega reprezentanta Romana Bezjaka. Tudi v drugem polčasu se situacija za bolgarski klub ni izboljšala. Mreže Valencie jim ni uspelo zatresti, medtem ko je bil na drugi strani uspešen še branilec Phillipe Senderos. Danes nenatančni Bezjak je bil zamenjan po 73. minutah igre, malo kasneje pa so bile razmerja na igrišču izenačena, saj je pordečel še domači igralec Juninho Quixada. Valencia ima pred povratno tekmo na Mestalli ogromno prednost, ki jo bo Ludogorec le stežka preobrnil v svojo korist. Tottenham igral, Benfica zadevala Čeprav so bili Londončani boljši nasprotnik v prvem polčasu, so na odmor s prednostjo odšli Portugalci. Jan Oblak, ki igra svojo prvo tekmo v evropskih tekmovanjih, je igral dobro, četudi si Tottenham resnejše priložnosti ni pripravil. Benfico je v vodstvo po hitrem protinapadu popeljal Rdorigo, ki je z natančnim strelom premagal Huga Llorisa ob daljši vratnici. Reuters Tudi drugi polčas so bolje začeli domači, do lepe priložnosti je prišel napadalec Emanuel Adebayor, a je meril mimo vrat. Za zapravljeno so bili akznovani kmalu, po podaji iz kota je vodstvo orlov s strelomz glavo povišal kapetan Luisao. Pet minut kasneje pa so na svoj račun le prišli tudi domači navijači. Po prekršku nad Harryjem Kanom je imel Christian Eriksen na voljo prosti strel, kakršnih v letošnji sezoni ne zapravlja. Z lepim strelom je premagal Oblaka in tako svojo ekipo vrnil v igro. Še pred koncem prve tekme, pa se zdi, da bo Tottenham le stežka prišel med osem najboljših. Po podaji Gaitana je prvi strel Francoz Lloris še nekako ubranil, žoga pa je svojo pot končala na nogi Luisaa. Ta jo je z močnim strelom pod prečko zabil v mrežo domačih in poskrbel za lepo prednost. Iličić podal za izenačenje Pred nekaj dnevi je Juventus v domačem prvenstvu ugnal Fiorentino z 1:0. Vijoličasti so bili odločeni, da se v Evropi maščujejo za minimalen poraz, a jim je načrte že v tretji minuti prekrižal Arturo Vidal, ki je natančno meril po podaji Sebastiana Giovinca. Za boljšo popotinco pred povratno tekmo pa je poskrbel izkušeni Mario Gomez, ki je v končnici tekme izkoristil podajo Josipa Iličića in izenačil na 1:1. Na preostalih tekmah si je lepo pridenost priigral Lyon, ki je s 4:1 odpravil Viktorio iz Plzna. Sevillski derbi je pripadel Betisu, ki ima pred domačo tekmo dva zadetka prednosti, minimalni zmagi pa sta na domačih tekmah dosegla še Porto, ki je ugnal Napoli, in AZ Alkmaar, ki se na gostovanje k Anžiju odpravlja s prednostjo. Evropska liga, osmina finala, prve tekme: Basel : Salzburg 0:0 Kevin Kampl (Salzburg) je igral do 91. minute. Porto : Napoli 1:0 (0:0)Martinez (57) Ludogorec : Valencia 0:3 (0:2)Barragan (6), Cartabia (33), Senderos (59)Roman Bezjak (Ludogorec) je v 26. minuti zapravil enajstmetrovko.RK: Quixada (80); Keita (24)Roman Bezjak (Ludogorec) je igral do 73. minute. AZ Alkmaar : Anži Mahačkala 1:0 (1:0)Johansson (29/ 11-m) Juventus : Fiorentina 1:1 (1:0)Vidal (3); Gomez (79)Josip Iličić (Fiorentina) je odigral celotno tekmo. Lyon : Viktoria Plzen 4:1 (1:1)Fofana (12, 70), Lacazette (53), Mvuemba (61); Horava (3) Sevilla : Real Betis 0:2 (0:1)Baptistao (15), Sevilla (77) Tottenham : Benfica 1:3 (0:1)Eriksen (64); Rodrigo (29), Luisao (58, 84)Jan Oblak (Benfica) je odigral celotno tekmo."
http://zurnal24.si/sport/nogomet/hodgson-torres-ima-stare-zamere-89651,sport,89651,"Hodgson: ""Torres ima stare zamere!"" Trener Liverpoola Roy Hodgson se vse od prevzema nove službe ubada s Fernandom Torresom. Bo Španec ostal na Anfieldu? Sodeč po zadnji izjavi trenerja ne, saj naj bi obstajal problem s klubom.  Po tem, ko je Fernando Torres s Španijo osvojil premierno svetovno prvenstvo, se je nekdanji napadalec Atlético Madrida skril pred očmi javnosti. V Južnoafriški republiki je odigral verjetno najslabši turnir v karieri, za nameček pa je njegova klubska prihodnost daleč od jasne. Njegov novi trener pri Liverpoolu Roy Hodgson je zdaj prvič jasno nakazal, da njegova prihodnost leži stran od Merseysida. Torres naj bi imel namreč že dolgo časa ""problem"" s klubskim vodstvom. Problem ima s klubom, ne z mano. Fernandova situacija nima nič z mano, kar mi je povsem jasno povedal prek telefona med prvenstvom in ko sva se dobila na štiri oči. Roy Hodgson Hodgson je v soboto vodil Redse ob prvem porazu pod njegovim vodstvom, ko jih je v Nemčiji premagal novi (stari) bundesligaš Kaiserslautern (0:1), a po tekmi je izrazil upanje, da bo Torres sledil kapetanu Stevenu Gerradu in podaljšal svojo zvestobo klubu z Anfielda. Toda kot vse kaže se je še za časa Rafaela Beniteza v ozadju zgodilo nekaj, kar le-to zdaj preprečuje. To so dobre novice za Chelsea, ki ima že pripravljeno večmilijonsko ponudbo, četudi je Torres trenutno poškodovan, saj je zadnje minute finala SP prešepal zaradi nategnjene stegenske mišice.""Na žalost ne morem storiti kaj več,"" je Hodgson povedal za tabloid News of the World. ""Problem ima s klubom, ne z mano. Fernandova situacija nima nič z mano, kar mi je povsem jasno povedal prek telefona med prvenstvom in ko sva se dobila na štiri oči."" Žurnal24 main ""Ve kaj si želim storiti s tem klubom in ve, kako zelo ga cenim. Toda njegovi problemi so bolj vezani na stvari iz preteklosti, kot na prihodnost. Če ima probleme s klubom za stvari iz preteklosti je to zame težko spregledati. Ljudje pozabljajo, da je igralec Liverpoola. Leto nazaj je podpisal štiriletno pogodbo. Upam, da se bo zavezal in častno izpolnil svoj del pogodbe."" Kaj se je torej zgodilo? Je razlog ta, da je moral Torres velikokrat igrati tudi poškodovan, kar je na koncu ogrozilo tudi njegov nastop na SP? Kakorkoli že - snubcev ne manjka. Poleg Chelseaja pa se je nekaj časa omenjala tudi Barcelona. Torres naj bi bil namreč dober prijatelj z novim predsednikom Kataloncev Sandrom Rosellom, v klubu pa ga že čaka soigralec iz konice španskega napada David Villa ..."
http://zurnal24.si/sport/nogomet/monaco-udaril-moutinho-in-rodriguez-za-70-milijonov-194577,sport,194577,"Monaco udaril: Moutinho in Rodríguez za 70 milijonov! Portugalski prvak Porto je sporočil, da je novemu francoskemu prvoligašu AS Monacu za skupno ceno 70 milijonov evrov prodal vezista Joãa Moutinha in napadalca Jamesa Rodrígueza. Ambiciozni ruski lastnik Dmitrij Ribolovlev je tako dobil prva zvezdnika za začetek nove zgodbe o uspehu, ki bi lahko konkurirala celo Katarcem pri PSG. AS Monaco je začel upravičevati vlogo ""drugega ParisSaint-Germaina"" v francoski Ligue 1. Klub iz kneževine je z močnim prilovom ruskih rubljev pred tednom dni osvojil naslov v Ligue 2 in se po dveh letih izgnanstva vrnil med elito. Lastnik kluba, ruski milijarder Dmitrij Ribolovlev,je s trenerjem Claudiem Ranierijem napovedal povratek v Ligo prvakov, kjer so ""Les Monegasques"" leta 2004 senzacionalno prišli do finala, kjer jih je premagal Porto s Joséjem Mourinhom. Prav z aktualnimi portugalskimi prvaki se tudi začenja nova zgodba kluba iz kneževine, pri katerem so preživeli le štirje igralci iz usodnega leta 2011. Porto je namreč v petek oznanil, da je Monacu za skupno ceno 70 milijonov evrov prodal vezista Joãa Moutinha in napadalca/krilnega nogometaša Jamesa Rodrígueza. Falcao in dogovor iz 19. stoletja Prestop 21-letnega Kolumbijca Rodrígueza je bil vreden 45, usluge 26-letnega portugalskega reprezentanta pa 25 milijonov evrov. Oba sta podpisala petletni pogodbi, a verjetno ne bosta zadnja, ki bosta pred začetkom nove sezone okrepila zasedbo iz Monaka. Pred prestopom naj bi bil tudi zvezdnik Atlético Madrida, 27-letni napadalec Radamel Falcao, ki bi Monaco okrepil v zameno za 60 milijonov evrov. Hrvaški vratar kluba in nekdanji član Zadra in Hajduka, Danijel Subašić, je pred kratkim celo javno dejal, da je vse že ""90-odstotno dogovorjeno"". Monaco so povezovali tudi s Cárlosom Tévezom, Iscom in trenerjem Robertom Mancinijem. Klub je sicer že dalj časa v sporu s Francosko nogometno zvezo (FFF) in predstavniki prve lige (LFP), saj so zaradi davčne zakonodaje v veliki prednosti pred konkurenco. Dvesto milijonov kompenzacije Zaradi dogovora med Monakom in Francijo, ki velja že od 19. stoletja, tuji nogometaši in uradniki ne plačujejo davka na dohodke, zato si lahko klub privošči tuje nogometaše ""pod ceno"". LFP se je že zavzela, da bi v sezoni 2013/14 vsi klubi vodili posle znotraj države, kar je nekaj, čemur pri Monacu ostro nasprotujejo, saj menijo, da je ukrep usmerjen ravno proti njim. Po srečanju med predsednikom FFF Noëlom Le Graëtom in Ribolovlevom so iz kluba sporočili, da bodo morali plačati 200 milijonov evrov kompenzacije. To vsoto je sicer predlagal tudi Monaco, a jo je želel izplačati v času, ki bi ustrezal vsem vpletenim, FFF pa je znesek kot kompenzacijo ostalim klubom Ligue 1 zahtevala takoj."
https://zurnal24.si/sport/nogomet/poslednja-fotografija-nogometas-v-postelji-z-zeno-svojega-morilca-318696,sport,318696,"Poslednja fotografija: Nogometaš v postelji z ženo svojega morilca Nogometaš Sao Paula Daniel Correa Freitas se je pojavil na rojstnem dnevu Allane Brittes ter končal v postelji z njeno mamo. Kmalu so njegovo skoraj obglavljeno truplo z odrezanimi genitalijami našli v grmovju ob cesti. Pred dobrim tednom je svet pretresla novica o brutalnem umoru brazilskega nogometaša Daniela Corree Freitasa. Nogometaša Sao Paula so našli v grmovju ob cesti skoraj popolnoma obglavljenega, iznakaženega ter z odrezanimi genitalijami. Grozljivo Šport Nogometašu odrezali genitalije in ga skoraj obglavili Zdaj pa so se na spletu pojavile fotografije, ki so nastale le nekaj trenutkov pred umorom. Na njih je Correa v postelji ž ženo Edsona Brittesa Juniora, 38-letnega poslovneža, ki je umor že priznal. Trdi, da je nogometaša ubil v ""trenutku norosti"", ko ga je zalotil, kako poizkuša posiliti njegovo ženo Cristino. Morilec razkriva Šport Zato so mu odrezali genitalije in ga skorajda obglavili Prav s Cristino je napravil Correa zadnje fotografije v svojem življenju, katere je nogometaš nato tudi delil s svojimi prijatelji preko aplikacije WhatsApp. Geçtiğimiz günlerde Sao Paulo’nun 24 yaşındaki futbolcusu Daniel Corrêa Freitas, yol kenarında başı cinsel organı ve başı tamamen kesilmiş şekilde bulunmuştu. EK'te Freitas’ın katilin eşiyle cinsel ilişkiye girdikten sonra çektiği fotoğraflar ve Whatsapp konuşması bulunuyor 😐 pic.twitter.com/Ywyd1WEkcN — Burcu Eken 🇹🇷 (@BurcuEkennn) November 5, 2018 ""Tukaj lahko spim. Tu je kar je nekaj žensk, ki spijo po celi hiši,"" je zapisal Correa v enem izmed svojih zadnjih sporočil. ""Jaz sem z mamo deklice, ki praznuje rojstni dan... in tudi oče je tu,"" se je še pohvalil nogometaš. Epa Umorjeni nogometaš se je udeležil zabave za 18. rojstni dan Allane, Edsonove in Cristinine hčerke. Zabava se je začela v nočnem klubu ter nadaljevala v hiši Brittesov. Policija verjame, da so Daniela v hiši družine Brittes pretepli do smrti, njegovo truplo pa so nato z avtom odpeljali ter ga odvrgli v grmovje ob cesti. Obglavljenje, iznakaženje ter rezanje genitalij je bilo izvršeno po smrti. Policija ne more potrditi, ali sta Correa in Cristina resnično imela spolni odnos. Ljubosumje Šport Nogometašu vdrli v sobo in ga razrezali z mačeto"
https://zurnal24.si/sport/pet-golov-premalo-20-poraz-olimpije-213244,sport,213244,"Pet golov premalo: 20. poraz Olimpije Hokejisti Telemacha Olimpije so v tekmi lige Ebel na domačem ledu izgubili z Innsbruckom s 5:6 (2:3, 2:1, 1:2) in prekinili ''niz'' dveh zaporednih zmag. Ljubljanski hokejisti so v zadnjih dneh prekinili črno serijo porazov in proti madžarski Sapi dosegli prvi zaporedni zmagi v sezoni. V napornem ritmu lige Ebel pa niso imeli časa za počitek, že danes jih je doma čakal nov dvoboj, po obračunu s predzadnjim Innsbruckom pa so po prepišni igri v obrambi izgubili s 5:6 in ostali pri štirih zmagah v sezoni. Prednost zapravili z napakami V prvi tretjini so sicer povedli gostje, toda domači so se nato izkazali v prvini, v kateri imajo že dolgo časa veliko težav. Izenačujoči zadetek Judda Blackwaterja in vodilni gol, ki ga je po odbitku dosegel Žiga Pešut, sta namreč padla po akcijah ob številčni prednosti, pri katerih zmaji ne blestijo. A dober vtis so nato ljubljanski igralci pokvarili v 14. minuti, ko so gostje po nezbranosti v obrambi še enkrat premagali Jerryja Kuhna, ter v 18., ko je moral domači vratar še tretjič po plošček v mrežo. Dvakrat uspeli izenačiti Že na začetku drugega dela je avstrijsko vodstvo hitro izničil Kenneth Macaulay. A neprepričljiva igra v obrambi je domače spet potisnila v zaostanek, ko je v polno zadel Lukaš Jurik. Ljubljančani so Innsbruck ujeli po zadetku Kena Ograjenška v 34. minuti, ki ga je sodnik priznal šele po ogledu posnetka. Novo izenačenje je dalo krila domačim, toda ob koncu akcij so bili premalo natančni. Blackwater je v 37. minuti po strelu čez vratarja zadel prečko, Miha Verlič pa je imel dve priložnosti, ko je bil sam pred Patrickom Machreichom, a ni dobro končal akcij. Verlič zabil za vodstvo, toda... V zadnji tretjini se je za zmaje razpletlo po sistemu dober začetek - slab konec. Ko je Verlič po hitrem napadu spretno zadel za 5:4, se je zdelo, da imajo domači vajeti igre spet v svojih rokah. Toda nezbranost pred vrati tekmeca in velike luknje v obrambi pred Kuhnom so botrovale še dvema zadetkoma Innsbrucka, eden je padel ob številčni prednosti gostov, ki je tako v 52. minuti spet vodil. Poskusi Olimpije, ki je lovila novo izenačenje, pa niso več prineslo sadov in zmaga je odšla s Tirolci. Že v nedeljo zvečer čaka zeleno-bele nov domači obračun, tekmec pa bo precej zahtevnejši kot Innsbruck, saj v goste prihaja vodilni Salzburg. Liga Ebel, rezultati: Telemach Olimpija : Innsbruck 5:6 (2:3, 2:1, 1:2)Blackwatter (7), Pešut (10), MacAulay (21), Ograjenšek (34), Verlič (44); Salazar (4, 18), Jurik (14, 32), Mössmer (50), T. Donati (52)"
http://zurnal24.si/sport/nogomet/wenger-lahko-bi-ga-ubil-261093,sport,261093,"Wenger: Lahko bi ga ubil! Francoski strateg Arsene Wenger meni, da bi moralo vodstvo angleške Premier League dobro prevetriti svojo politiko do razporeditve televizijski kamer. Trener Arsenala je prepričan, da so televizijske kamere v neposredni bližini igrišča lahko smrtno nevarne za nogometaše. Razmišljanje francoskega stratega se navezuje na incident, ki se je zgodil na tekmi angleške Premier League med topničarji in Norwich Cityjem.Srečanje na stadionu Carrow Road je v manjši meri zaznamoval padec Alexisa Sáncheza, ki ga je v luknjo, namenjeno snemalcu, potisnil - domnevno ponesreči - branilec Norwicha Ryan Bennett. Sánchez je kasneje staknil poškodbo in v 60. minuti odšepal z igrišča.''Prvič, nevarno je, da imajo kamero postavljeno tam. Lahko bi ga ubil. Drugič, Bennettu ga ni bilo potrebno odriniti na takšen način. Postavitev kamere je bila zagotovo nevarna,'' je povedal Wenger in dodal, da je padec lahko pripomogel k poškodbi, zaradi katere je Čilenec po uri igre zapustil zelenico. Bennett je po tekmi prejšnjega kroga Premier League na Twitterju zapisal, da Sáncheza ni odrinil namerno, temveč ga je 'žrtvoval' za svojo varnost. ''Da razčistimo, iskreno sem se želel ustaviti, ne pa potisniti Sáncheza,'' je zapisal."
http://zurnal24.si/magazin/vip/meg-ryan-se-je-zarocila-124591,magazin,124591,"Meg Ryan se je zaročila Igralka Meg Ryan se je po pol leta zveze zaročila z glasbenikom Johnom Mellcampom. Parček se namerava poročiti že čez dva meseca, pa čeprav se John še vedno ni ločil od svoje žene Elaine. Meg in John nameravata usodni da dahniti julija letos, pa čeprav Johnov zakon z Elaine Irwin, s katero je bil poročen 18 let, še ni končan. A 49-letne igralke to očitno ne ovira, saj že komaj čaka, da bo postala gospa Mellcamp. Po besedah bližnjih prijateljev Meg naravnost uživa v ponovni slavi in medijski pozornosti, ki naj bi jo zelo pogrešala. Johnovi otroci so sicer prepričani, da se njihov oče ne bi smel tako hitro spet poročiti, a glasbenik jim je zagotovil, da je Meg ženska, ki si jo je od nekdaj želel, ter da je popolnoma prepričan v svojo odločitev. Sicer pa bo to za Johna že četrti zakon, za Meg pa drugi. Leta 1991 se je poročila z igralcem Dennisom Quaidom, a sta se čez devet let razšla, ker se je Meg zapletla z Russellom Crowom."
https://zurnal24.si/slovenija/zidan-nastavil-hrbet-zaradi-janse-317133,slovenija,317133,"Židan nastavil hrbet zaradi Janše Predsednik SD ostaja Dejan Židan. Ta je v svojem nagovoru povedal, zakaj stranka ""nastavlja hrbet"". Predsednik SD Dejan Židan je v nagovoru delegatov na 11. volilnem kongresu, na katerem je bil edini kandidat, poudaril, da so pričakovanja ljudi do SD včasih večja, kot jih odraža moč stranke, kar pa jih ne ustavi, ampak krepi. Zato so dolžni, da so v prihodnje še močnejši. Poudaril je, da odločitev za vstop v vlado ni preprosta, a da so stranka, ki ima pogum, da nastavi svoj hrbet. Židan brez konkurence v drugi mandat vodenja SD Delegati 11. volilnega kongresa SD so dosedanjemu prvaku stranke Dejanu Židanu podelili drugi mandat na čelu stranke. Za podpredsednike pa so izvolili Matjaža Nemca, Jerneja Pikala, Tanjo Fajon in Andrejo Katič. Židan je kot šesti od voditeljev socialne demokracije prevzel svoj drugi mandat. Vodenje SD je začasno prevzel maja 2014 od Igorja Lukšiča, ki je odstopil po porazu na evropskih volitvah, januarja 2015 pa je bil na kongresu prvič izvoljen. Poleg Boruta Pahorja, ki je stranko vodil 15 let, je Židan edini z več kot enim mandatom na čelu SD. Nova vlada Slovenija Židan: Ljudje bodo to čutili Spomnil je na svoje besede na prejšnjem kongresu januarja 2015, ko je bil prvič izvoljen za predsednika SD. Tedaj je napovedal, da je kongres nov začetek za ponoven vzpon socialne demokracije v Sloveniji. Danes je prepričan, da so v tem času opravili veliko delo. Ob tem je spomnil na delo poslanske skupine in stranke ter na rezultat na zadnjih volitvah v DZ, ki so ga pomembno izboljšali. parlament Slovenija Dejan Židan izvoljen za novega predsednika državnega zbora Pričakovanja večja od realne politične moči ""Pričakovanja ljudi do nas so bila vedno velika. Na trenutke večja, kot jih je odražala naša realna politična moč. A to nas ni ustavilo, še več, okrepili smo moč socialne demokracije in dogradili strankino sposobnost, da moč velikega števila izjemnih ljudi, ki jih ima v svojih vrstah, pretvarja v politična dejanja,"" je poudaril Židan. Socialni demokrati so po njegovem mnenju tisti, ki se vedno zavzemajo za dobrobit ljudi: ""Ko je potrebno poskrbeti za državo, za izhod iz krize, za stabilnost, za okrevanje in nenazadnje, za rast."" Slovenija Janša z naskokom vodi, Šarec strmoglavil To, da so pričakovanja ljudi do SD na trenutke večja, kot jih odražata moč poslanske skupine in stranke, pa jim po Židanovih navedbah daje napotilo: ""Dolžni smo, da smo v prihodnje še močnejši."" Poudaril je, da so stranka, ki razmišlja o ljudeh, in razume, kaj pomeni tovarištvo. Prav tako so po njegovih besedah stranka, ki se nikoli ne bo poimenovala po eni osebi, saj za to ni potrebe, ker ""našo stranko sestavlja misel, ki je starejša od sto let"". Slovenija Janša sklenil posel za 112.228 evrov Židan je prepričan, da je bila odločitev pred štirimi leti o vstopu v koalicijo pravilna, a ni bila preprosta. ""Vedno znova je pred nami isto vprašanje. Ali smo res mi tisti, ki moramo nastaviti svoj hrbet, ali smo res tisti, ki moramo pogoltniti ponos, tudi kakšno prepričanje, da v Sloveniji dobimo levosredinsko vlado? In ko razmislimo, ugotovimo, da imamo pogum,"" je poudaril Židan. Po zadnjih volitvah so se po njegovih navedbah soočali s podobnim vprašanjem in se ponovno odločili, da ""nastavimo svoj hrbet"", zato, ker si Slovenija ""ne zasluži desne radikalne vlade"". ""Politika, ki temelji na sovraštvu, izključevanju, ki verjame, da je laž in ponavljanje laži dovoljeno politično sredstvo, nikoli ne bo naša politika,"" je v nagovoru delegatom na 11. volilnem kongresu, ki danes poteka v Bukovici pri Novi Gorici, še zagotovil Židan. Dosedanji predsedniki stranke: 1990-1993 Ciril Ribičič - predsednik Socialno demokratske prenove (SDP), ene od predhodnic SD 1993 Peter Bekeš - predsednik SDP 1993-1997 Janez Kocijančič - prvi predsednik ZLSD 1997-2012 Borut Pahor - predsednik ZLSD in njene naslednice SD (stranka se je preimenovala aprila 2005) - po 15 letih vodenja ga je junija 2012 porazil Igor Lukšič, Pahor pa je na kongresu napovedal kandidaturo za predsednika republike 2012-2014 Igor Lukšič - maja 2014 je odstopil po porazu na volitvah v Evropski parlament 2014-danes Dejan Židan - maja 2014 je v. d. predsednika postal po odstopu Igorja Lukšiča - prvi polni mandat prevzel na kongresu januarja 2015"
http://zurnal24.si/magazin/film-glasba-tv/ko-sanje-sesuje-zlati-sus-150348,magazin,150348,"Ko sanje sesuje zlati šus V tunelu Lutkovnega gledališča Ljubljana si lahko ob 19. uri ogledate dramsko predstavo Zlati šus, zgodbo o drogah, zasvojenosti in življenju. Trije prijatelji, Mura, Viki in Sale, sanjarijo o poletnih počitnicah. Tekli bodo do Ižakovcev, do Otoka ljubezni in na poti spali pod milim nebom ali pod kakšnim senikom, pri kakšnem kmetu. Potem pa z brodom prevažali ljudi čez Muro, si ob večerih pajali kruh in ga mazali s česnom in zaseko. In delali načrte za prihodnost. Še pred valeto pa Saleta najdejo na šolskem stranišču. Nezavestnega. Sanje o poletnih počitnicah, o ultramaratonu in brodarjenju čez Muro se v hipu sesujejo ... Za vstopnico boste odšteli 5,50 evra."
http://zurnal24.si/magazin/film-glasba-tv/rekviem-in-grenka-spoznanja-147400,magazin,147400,"Rekviem in grenka spoznanja V začetku novembra lani je v studiu Mestnega gledališča Ljubljana premiero doživela drama Rekviem. Vnovič jo bodo uprizorili nocoj ob 20. uri. V odmaknjeni vasici ""nekje med Parizom in Šanghajem"" se ostareli izdelovalec krst, vse življenje trd in neizprosen človek, pritožuje, da ima premalo dela. Ko pa mu na smrt zboli žena, se nenadoma zave, koliko priložnosti je zamudil, in z grenkobo spoznava, da sreča mogoče sploh ni tako daleč in bi bilo treba samo seči po njej, dokler je bil še čas. Smrt v podobi treh kerubov pa ne izbira le starejših. Kot v Mrtvaškem plesu je na pot pospremila tudi kočijaževega sina v najlepših letih, pa tudi komaj rojenega otroka si niti malo ne pomišlja vzeti s seboj. Kočijaž si zaman prizadeva podeliti svojo bolečino ob sinovi smrti, prostitutki in pijanca, ki v igro prinašajo nekaj črnega humorja, pa se ne menijo zanj. Ali res edino smrt prinaša spoznanje in zdrami človeka iz njegove samozaverovanosti? Za vstopnico boste odšteli 10,80 evra."
https://zurnal24.si/sport/mezgec-sezono-odprl-z-zmago-v-belgiji-227302,sport,227302,"Mezgec sezono odprl z zmago v Belgiji Slovenski kolesar Luka Mezgec (Giant-Shimano) je novo sezono odprl z zmago na enodnevni kolesarski dirki v Belgiji s ciljem v kraju Handzame, v belgijski provinci Zahodna Flamska. Na drugem in tretjem mestu dirke Handzame Classic (1.1) sta končala Nizozemec Theo Bos (Belkin) in domačin Edward Theuns (Topsport Vlaanderen-Baloise). Profimedias Kolesarji so na četrti izvedi kolesarske dirke morali premagati 198 kilometrov dolgo traso z osmimi vzponi. Petindvajsetletni Mezgec, ki kolesari za nizozemsko moštvo Giant-Shimano, prej član Radenske in Save, je v celoti izkoristil priložnost za dokazovanje, ki so mu jo namenili v ekipi, ki je bila nekoč znana kot Argos-Shimano. Mezgec si je prvo letošnjo zmago priboril v ciljnem sprintu. Gre za njegovo drugo zmago, v majici moštva Giant-Shimano, potem ko je lani dobil eno od etap dirke po Pekingu. ""Čudovito je bilo zmagati, zahvalil bi se moštvenim sotekmovalcem, ki so mi zelo pomagali pri zmagi ter mi odpirali pot do najboljšega izhodišča za odločilni napad, tako da sem imel na koncu precej lahko delo končati kot prvi v cilju,"" je bil po prihodu v cilj zelo vesel Kranjčan s Primskovega. Kolesarja z vzdevkom Balboa, po filmskem liku boksarja Rockyja, naslednja preizkušnja čaka že prihodnji teden, ko bo nastopil na dirki po Kataloniji. Na startni listi dirke po Kataloniji je ob Mezgecu še en Slovenec Jan Polanc, ki kolesari za italijansko moštvo Lampre-Merida."
http://zurnal24.si/slovenija/slovenska-dzamija-se-leta-dalec-91177,slovenija,91177,"Slovenska džamija še leta daleč Za muslimane se danes začenja sveti mesec ramazan. Porič poudari, da bodo mesec izkoristili za nadaljnje zbiranje donacij za izgradnjo islamskega verskega centra. Kdaj bi ta lahko ugledal luč, ni znano.  Mesec ramazan bo posvečen postu, Koranu in zbiranju donacij za izgradnjo islamskega verskega in kulturnega centra (IVKC) v Ljubljani. Nevzet Porić ""Mesec ramazan je mesec posta, sicer deveti mesec v muslimanskem koledarju, ko muslimani izpolnjujemo tretjo praktično dolžnost – dolžnost posta. Postimo se od zore do sončnega zahoda. Muslimani verujemo, da se je v tem mesecu začelo razodetje Korana kot božje besede preko nadangela Gabrijela do božjega odposlanca Mohameda ter naprej do ljudi,"" nam pove Nevzet Porić, tajnik islamske skupnosti v Sloveniji.Za vse laike poudarimo, da je poimenovanje meseca ramadan in ramazan eno in isto. ""Originalno v arabščini je ramadan, vendar pa pripadamo turški kulturni coni, kjer se uporablja beseda ramazan. Tudi slovenski mediji so se navzeli uporabe besede ramazan,"" poudarja Porić. Počasno odplačevanje kredita Islamska skupnost v Sloveniji je zemljišče med Kurilniško in Parmovo ulico za Bežigradom kupila že konec leta 2008. Finančna kriza je precej upočasnila odplačevanje 2,6 milijona vrednega kredita, ki ga je skupnosti odobrila UniCredit banka Slovenije. ""Za zemljišče smo plačali 4,5 milijona evrov, manjka nam še 2.150.000 evrov, skupaj z obrestmi, ki smo jih plačevali za kredit, pa smo v Sloveniji zbrali okoli 2,5 milijona evrov,"" zatrdi Porić in doda, da so v letu 2009 banki odplačali pol milijona evrov kredita, ki ga bodo do konca leta poskušali še zmanjšati. Praznovanje na Stožicah?Osrednja bajramska slovesnost ob koncu postnega meseca bo letos potekala v dvorani na Kodeljevem. Na vprašanje, ali bi želeli v prihodnje praznovati v novi dvorani na Stožicah, pa nam Porić v smehu odgovori, da o tem že razmišljajo. ""Mogoče že konec novembra, ko praznujejo kurban bajram,"" doda. Džamija še leta daleč""Naša namera je bila, da bi zadevo zaključili v letu 2009, vendar se je kriza dotaknila tudi nas, tako da ne upam napovedovati, kdaj bi lahko končali s tem projektom,"" pove tajnik islamske skupnosti v Sloveniji. Drugi korak bo po njegovih besedah arhitekturni natečaj, ki bo zahteval od 150 do 300 tisoč evrov, in v katerem bodo poskušali dobiti neko zasnovo islamskega kulturnega centra, sledila bo pridobitev gradbenih dovoljenj in sama izgradnja.""Kilograme dokumentacije smo poslali na različne naslove v muslimanske države, vendar zaenkrat nimamo še nobenega konkretnega donatorja. Največ so do sedaj prispevali slovenski donatorji,"" poudari in doda, da je trenutno najbolj vroča akcija 2000 oseb po 1000 evrov, ki pa ni imela želenega učinka, saj se je v prvi polovici letošnjega leta zbralo le 200 ljudi, ki so bili pripravljeni prispevati po 100 evrov.Kot zanimivost lahko omenimo, da se je večerje ob nedavnem obisku katarskega emirja Hamada bin Kalifa Al Tanija udeležil tudi mufti Nedžad Grabus, vendar pa po Porićevih besedah beseda ni tekla o morebitni donaciji.V Sloveniji okoli 70 tisoč muslimanovPo zadnjem popisu Statističnega urada RS (SURS) iz leta 2002 živi v Sloveniji 47.488 muslimanov. Porić je prepričan, da se je ta številka v zadnjih letih bistveno povečala. Po njegovih domnevah živi v Sloveniji danes od 60 do 70 tisoč muslimanov. Islamska veroizpoved je sicer druga največja na naših tleh."
http://zurnal24.si/svet/pijan-rus-nasedel-pri-hvaru-166182,svet,166182,"Pijan Rus nasedel pri Hvaru V nedeljo je na hrvaškem otoku Hvar nasedel ruski državljan, ki je po prihodu policistov še pošteno napihal. Do nesreče je prišlo v nedeljo okoli 15. ure v zalivu Stipanska na južni strani otoka Hvar. Nasedla je ladja John Dory, ki jo je upravljal 52-letni ruski državljan Sergej G. V nesreči se je lažje poškodovala 37-letna Rusinja Viktorija V. Preizkus vinjenosti je pri Rusu pokazal več kot dva promila alkohola v krvi, poroča Večernji list. Ker je ladja polna nafte in ji grozi, da se bo potopila, so na kraju nesreče plovila pomorske policije. Pričakuje se, da bodo proti neprevidnemu Rusu podali kazensko ovadbo, še poroča portal."
https://zurnal24.si/magazin/vip/jacksonova-sperma-leti-na-varno-4934,magazin,4934,"Jacksonova sperma leti na varno Družina Michaela Jacksona namerava iz strahu pred krajo spermo pokojnega pop kralja prepeljati v strogo varovano semensko banko v Veliki Britaniji. Sorodniki so se po poročanju virov blizu družine za ta korak odločili, potem ko je prišlo na dan, da je Michael Jackson lani vzorec svoje življenjske tekočine shranil v semenski banki v Los Angelesu. Jackson naj bi si namreč prizadeval za zaploditev še četrtega otroka. PREBERITE ŠE: Uradno: Jacksona so ubili Družina je očitno zaskrbljena, da bi sperma zamikala nepridiprave, saj bi lahko z njeno pomočjo zaplodili otroka in nato zahtevali delež pri Jacksonovi zapuščini. Ta naj bi z leti zaradi avtorskih pravic do do Jacksonove glasbe in njegovih licenčnih upodobitev narasla celo do milijardnega zneska. ""Družina ve, da je Michael pooblastil več ljudi za dostop do njegove sperme. Problem je, da ne vedo, kdo vse bi vse lahko dostopal do vzorca, zato bi se lahko zelo hitro zgodilo kaj nepredvidljivega,"" je Mirrorju zaupal vir. ""Glede na vse, kar je na tehtnici, si družina v tem trenutku še najmanj želi nekoga, ki bi uporabil njegovo spermo in z rojstvom novega otroka ustvaril novega dediča zapuščine."" Skrita pod številko Sperma naj bi bila v britanski banki na varnem, saj bo do nje mogoče priti le prek več varnostnih sistemov. Sperma bo sicer globoko zamrznjena in označena z anonimno identifikacijsko številko. 50-letni Jackson je umrl 25. junija. Imel je tri otroke – 12-letnega Princea, 11-letno Paris in sedemletnega Blanketa. Starejša otroka prihajata iz Michaelove zveze z Debie Rowe, čeprav njegov dermatolog Arnold Klein trdi, da je v resnici on oče otrok. Svojih trditev pa noče podkrepiti z DNK-testom. Blanketova mater javnosti ni znana."
http://zurnal24.si/sport/nogomet/petrov-zmaguje-sreco-imam-da-sem-ziv-190706,sport,190706,"Petrov zmaguje: ""Srečo imam, da sem živ"" Kapetan Aston Ville Stilijan Petrov je po več kot letu dni boja z levkemijo spregovoril za klubsko televizijo. 33-letni Bolgar je razkril, da ima srečo, da je sploh še živ, saj mnogi umrejo veliko hitreje. Po letu zdravljenja se njegovo zdravje izboljšuje, življenje pa vrača v normalne tirnice. ""Imel sem svoje težke trenutke, ampak imel sem tudi dobre. Imam srečo, ker nekateri ljudje s to boleznijo zelo hitro umrejo. Vesel sem, da je to težko leto zdaj za menoj, in da se lahko osredotočim na to, da s vrnem k svojemu življenju,"" je povedal Stilijan Petrov, kapetan Astona Ville, ki je marca lani izvedel, da ima levkemijo, nato pa začel junaški boj z zahrbtno boleznijo, v katerega so se vključili tudi navijači birminghamskega kluba, njegovi nekdanji soigralci in trenerji. Petrov, ki se je Villi pridružil leta 2006, pred tem pa odigral sedem sezon pri Celticu, je ta teden na treningu obiskal tudi soigralce. V pogovoru za klubsko spletno stran se je spomnil tudi trenutkov takoj potem, ko je izvedel diagnozo. Na začetku je namreč mislil, da gre zgolj za prehlad. ""Na začetku sem mislil, da sem zgolj prehlajen, da ni nič resnega. Ko so mi povedali diagnozo, sem bil kar malce šokiran, ampak sem jo sprejel in si želel čimprej začeti z zdravljenjem,"" je povedal Petrov, ki se mu stanje iz dneva v dan izboljšuje. Navijači niso pozabili: aplavz vsako 19. minuto ""Končal sem z intenzivnim zdravljenjem in od zdaj bo lažje, dve leti bom na tabletah. To je bilo zelo, zelo dolgo leto, ampak zdaj, po vsem tem zdravljenju, se lahko vrnem k normalnemu življenju. Podpora vseh navijačev, kluba in igralcev je bila izjemna."" Navijači kluba iz Birminghama, ki se v letošnji sezoni krčevito bori za obstanek, so v 19. minuti vsake tekme namenili aplavz svojemu kapetanu. Številko 19 je Petrov seveda nosil še do marca lani, ko je po tekmi z Arsenalom v Londonu dobil novico, ki mu je spremenila življenje. ""Devetnajsta minuta je bila preprosto izjemna. Tako so mi pokazali svojo podporo in ljubezen. Ne vem, kako bi se zahvalil navijačem, ker je bilo neverjetno. Včasih se šalim s prijatelji, ki mi pošljejo sporočila, v slogu: 'Še vedo dobivaš aplavz v 19. minuti, kdaj bodo nehali?!'"" Petrov je zatrdil, da bo zdaj najprej nekaj časa preživel z družiino: ""Pokazal jim bom, da se stvari vračajo v normalne tirnice, in da se počutim bolje. Otroci so me še posebej pogrešali in veseli so, da sem doma. Upam, da bom kmalu odprl svojo fundacijo, da bi začel zbirati denar za dviganje ozaveščanja o levkemiji in drugih dobrodelnih organizacij."""
https://zurnal24.si/svet/s-kreditnimi-karticam-spet-mozne-donacije-128716,svet,128716,"S kreditnimi karticam spet možne donacije  Potem ko so v WikiLeaksu za danes pri Evropski komisiji napovedali tožbo proti družbama Mastercard in Visa, če ne bosta ukinili prepoved donacij, so od danes spet možne transakcije s kreditnimi karticami, so sporočili iz islandskega podjetja Data Cell.  Transakcije oziroma donacije WikiLeaksu so v Mastercardu in Visu blokirali pred natanko sedmimi meseci, odvetnik WikiLeaksa Svein Andri Sveinsson pa je v torek poleg tožbe proti Mastercardu in Visi napovedal še dve tožbi, eno na Danskem in drugo na Islandiji. WikiLeaks si želi namreč povrniti nekaj deset milijonov evrov, za katere trdi, da bi jih prejel, če mu velikana kartičnega plačevanja pred sedmimi meseci ne bi zamrznila njegovih transakcij.""Od 9. junija, ko smo podjetji Mastercard in Viso obvestili o tožbi, ni bilo nobenega odgovora. Danes pa smo opazili, da je drug ponudnik transakcij, s katerim smo sklenili pogodbo, dejansko odprl vrata za plačila z Mastercardom in Viso ter tudi z American Express kreditno kartico, kar prej ni bilo mogoče,"" so pojasnili v Data Cell. ""Očitno sta podjetji Visa in Mastercard dejansko upoštevali našo zahtevo o plačilnih storitvah,"" so še dejali v Data Cell in dodali, da so resnično veseli, da je njihova grožnja s tožbo imela učinek. ""A bitke še daleč ni konec! S tožbo na Danskem bomo zaradi izgube dobička v sedmih mesecih vztrajali in verjetno bomo tožbo vložili še pred Evropsko komisijo."" WikiLeaksu lahko tako spet donirate na https://donations.datacell.com."
http://zurnal24.si/sport/nogomet/diaby-z-avtogolom-odlocil-derbi-5208,sport,5208,"Diaby z avtogolom odločil derbi Chelsea in Tottenham tudi po četrtem kolu v angleškem prvenstvu nista oddala niti točke. Liverpool je uspel preobrat proti Boltonu. Redsi so dvakrat zaostajali, nato pa slavili. Rdeči vragi so na prvem derbiju nove sezone v angleškem prvenstvu topničarje ugnali po preobratu v drugem polčasu. V prvem delu srečanja so več od igre imeli gostje, ki so povedli po izjemnem strelu Andreja Aršavina v 40. minuti. Manchester United je odgovoril v drugem polčasu. Manuel Almunia je z nespretnim posredovanjem v kazenskem prostoru zrušil Wayna Rooneya, ki je kar sam uspešno izvedel enajstmetrovko. Že pet minut kasneje pa so gostitelji povedli. Po predložku v kazenski prostor je nespretno posredoval Abou Diaby in zatresel lastno mrežo. V peti minuti sodnikovega podaljška je Robin Van Persie dosegel zadetek, a ga je sodnik zaradi prepovedanega položaja Williama Gallasa razveljavlil. Chelsea proti novopečenemu prvoligašu Burnleyju ni imel večjih težav in slavil s 3:0. Na drugi strani so se za četrto zaporedno zmago morali veliko bolj potruditi nogometaši Tottenhama, ki so do zmage proti Birminghamu prišli ob samem izteku srečanja. Varovance Harryja Redknappa je v 72. minuti vodstvo popeljal Peter Crouch, le tri minute kasneje pa je za goste izenačil Lee Bowyer. Da je zmaga ostala doma, je v 90. minuti poskrbel Aaron Lennon. Podobno napeti dvoboj so gledalci videli tudi na stadionu Reebok, kjer je Liverpool po zaostanku z 0:1 in 1:2 uspel priti do preobrata in slaviti s 3:2. Mož odločitve je bil z zadetkom v 83. minuti kapetan ""redsov"" Steven Gerrard. Premier liga, 4. kolo Chelsea : Burnley 3:0 (1:0) Anelka (45), Ballack (47), Cole (52) Blackburn : West Ham United 0:0 Bolton : Liverpool 2:3 (1:1) Davies (33), Cohen (47); Johnson (41), Torres (56), Gerrard (83) Stoke City : Sunderland 1:0 (1:0) Kitson (43) Tottenham : Birmingham 2:1 (0:0) Crouch (72), Lennon (90); Bowyer (75) Wolverhampton : Hull City 1:1 (0:1) Stearman (46); Geovanni (3) Manchester United : Arsenal 2:1 (0:1) Rooney (59/11m), Diaby (64/ag); Aršavin (40) Portsmouth : Manchester City 0:1 (0:1) Adebayor (30) Aston Villa : Fulham 2:0 (1:0) Pantsil (3/AG), Agbonlahor (59) Everton : Wigan 2:1 (0:0) Saha (62), Baines (90/ 11m); Scharner (57)"
http://zurnal24.si/slovenija/drevesa-so-posekali-in-jih-se-bodo-216260,slovenija,216260,"Drevesa so posekali in jih še bodo MOL je naročila posek dreves, ki so bila bolna; zasadili bodo živo mejo.  ""Pri Gostilni Figovec je nekdo posekal drevesa. V središču mesta je že tako onesnažen zrak, zato je vsako drevo zlata vredno, oni pa sekajo,"" nas je opozorila bralka in dodala, da je Slovenija že dvakrat dobila opozorilo Evropske komisije, ker redno presegamo mejne vrednosti za nevarne trde drobne delce v zraku. ""Drevesa pri Figovcu, ki so rasla tik ob ograji, je izvajalec odstranil po naročilu Mestne občine Ljubljana (MOL) v dogovoru z lastnikom sosednje parcele,"" so priznali na oddelku za gospodarske dejavnosti in promet ter dodali, da bodo tam zasadili živo mejo in uredili pot. ""Bomo pa v nadaljevanju morali odstraniti še eno ali dve bolni platani na dvorišču pri Figovcu,"" so napovedali na občini. Bralka nas je obvestila, da so tudi pred gostilno As posekali eno lipo, ki je bila v slabem stanju, potem pa ""ponesreči"" še eno. Na MOL so zatrdili, da tega niso naredili ali naročili, imajo pa v načrtu tam odstraniti srebrni javor, ""vendar naši izvajalci tega še niso naredili""."
http://zurnal24.si/svet/kacin-pristopnih-pogajanj-s-srbijo-se-ne-bo-166239,svet,166239,"Kacin: Pristopnih pogajanj s Srbijo še ne bo Poročevalec Evropskega parlamenta za Srbijo Jelko Kacin se je v Beogradu sestal s srbskim predsednikom Tomislavom Nikolićem. Govorila sta o konkretnih korakih, ki jih mora Srbija čim prej sprejeti, da okrepi pravno državo in dokaže EU, da je resnično zavezana evropski poti.  V ospredju srečanja s Tomislavom Nikolićem so bili ""bližnji izzivi Srbije in sporočila, ki jih pričakujemo iz Srbije"", da bi lahko ta čim prej dobila datum za začetek pristopnih pogajanj z EU, je dejal evropski poslanec Jelko Kacin. Status kandidatke za članstvo v EU je sicer Srbija dobila marca letos, nanj pa je dolgo čakala. Konkreten datum še ne bo znan ... Omenjenega datuma Srbija pa letos po besedah Kacina ""zagotovo še ne bo dobila"". ""Inštitucije so šele formirane, mi pa potrebujemo zelo konkretne dokaze in spremembe. A v prihodnjem letu ta koalicija že lahko pokaže dovolj rezultatov, da bi bilo to mogoče,"" je povedal. Kot je Kacina še pred srečanjem z Nikolićem navajala beograjska tiskovna agencija Beta, morajo ""nove garniture"" v Srbiji sposobnost za začetek pristopnih pogajanj dokazati predvsem pri vprašanjih, kot so ""fiskalna konsolidacija države in nadaljevanje pogajanj z IMF, boj proti organiziranemu kriminalu in korupciji, nadaljevanje reforme pravosodja"". Po srečanju s srbskim predsednikom pa je evropski poslanec med drugim povedal, da sta se strinjala, da ""je sistemska korupcija rak rana te družbe"". Tudi o privatizaciji Več srbskih medijev je poročalo, da je Kacin ob tokratnem obisku Srbijo še posebej opozoril na problem spornih privatizacij. Na programu ima tako tudi obiske v nekaterih podjetjih, v katerih so zaznali ""zlorabe s strani države ob privatizaciji"". S tem problemom se v Evropskem parlamentu ukvarjajo že zelo dolgo, je pojasnil. V njegovem poročilu o Srbiji je tako posebej naštetih 24 spornih privatizacij, ki jih je treba pregledati. ""V nekaterih firmah že desetletja blokirajo prihodnost teh firm, samo zato ker vodijo nekakšne preiskave, ki pa so namenjene zgolj uničevanju in zavlačevanju."" Tanjug je glede tega med drugim navedel Kacinovo izjavo, da se v Srbiji ""vse tiste, ki so uspešni, duši ter enostavno podučuje in pošilja na dopust, da bi razmislili, ali je ceneje plačati ali pa sedeti in, kaj pa vem, plesti nogavice"". ""To je preprosto nerazumljivo, to ni evropska Srbija,"" je dejal. Na vprašanje STA, ali sta z Nikolićem danes govorila tudi o drugih vprašanjih, povezanih s približevanjem Srbije EU, kot je npr. vprašanje Kosova, pa Kacin ni želel odgovoriti."
http://zurnal24.si/slovenija/komentarji-in-kolumne/sprememba-niti-ne-232445,slovenija,232445,"Sprememba? Niti ne. Ne v Cerarjevih, usoda države je v istih rokah kot prej Žurnal24 main Že drugič zapored je na predčasnih volitvah zmagal nekdo, ki je mesec dni pred njimi ustanovil stranko. Če se vrtimo v krogu, potem je seveda na mestu vprašanje, ali bo Miro Cerar čez tri leta tam, kjer je Zoran Janković danes. Pred pragom parlamenta. Tako Janković kot Cerar se ne znajdeta v državni politiki. Prvi je to, kljub izkušnjam s parketa, dokazal s trmo in postavljanjem svojega ega pred interese vseh živih. Niso ga uničili poročilo KPK, preiskave, uničil se je sam. Sesul je stranko, sesul je vlado. Cerar je povsem drugačen. Brez izkušenj z velikimi zvermi, manjka mu odločnosti in idej kako. Njemu se lahko zgodi, da ga bodo interesi znotraj njegove stranke, ki bodo prišli na plano ob prvem kadrovanju, odnesli tako hitro, kot ga je prinesel vakum na sceni. Ekipo je sestavil na hitro, brez tehtnega premisleka in verjetno še sam ne ve dobro, s kom vse je šel v posteljo. Za razliko od Jankovića se mu lahko stranka in vlada sesujeta sama. Ne le zaradi strahu, da bodo Cerarja hitro pojedli voluharji, rezultat volitev nikakor ne more biti pomirjujoč. Na drugem mestu je zapornik, z bronasto medaljo pa se je okitil človek za vse vlade in vse režime, ki bo pravice upokojencev vedno postavljal pred interese vseh ostalih. Gledano v celoti, v nobenem primeru nismo usmerjeni v prihodnost, pa še hudičevo daleč od strukture politike, kot jo pozna Evropa. Vlado bomo dobili le na dva načina. Če je vez med Desusom in SD dovolj trdna, potem ju bo moral Cerar obravnavati kot enega enakopravnega partnerja in ne bo ne prodaje državnega premoženja, ne nujno potrebnih reform, kar bi bila katastrofa za državo. Ta dvojček bo težko preigral s karto malih koalicijskih partneric, Bratuškove, ki je v internem boju z Jankovićem velika zmagovalka teh volitev, NSi in še s kakšnim odpadnikom, medtem ko Združena levica verjetno ne gre v noben scenarij. Vprašanje je torej, ali bomo dobili Cerarja in levo vlado, ali Cerarja in bolj desno, a še vedno levo vlado. Druge kombinacije odpadejo. Torej ne v Cerarjevih, usoda države je v rokah koalicijskih partneric. In med temi so na voljo isti stari obrazi, le da je po dvajsetih letih z zemljevida odneslo SLS. Kaj se je torej rodilo iz velike želje po spremembah? Ne veliko."
https://zurnal24.si/sport/zimske-olimpijske-igre/fak-to-mi-je-pomenilo-zelo-veliko-304682,sport,304682,"Fak: To mi je pomenilo zelo veliko Nesojeni zastavonoša je bil zadovoljen z odzivom pretežnega dela slovenske javnosti. Biatlonec Jakov Fak se je pred začetkom olimpijskih iger odpovedal kandidaturi za nošenje slovenske zastave. V to so ga prepričali negativni komentarji dela slovenske javnosti, ki ga je kot naturaliziranega državljana ocenila za nevrednega te funkcije. OKS Šport Zmaguje lahko, zastave ne sme nositi Fak se je v odzivu na družbenem omrežju zahvalil vsem tistim, ki so mu izrekli podporo. Čeprav zastavi ne želi posvečati prevelike pozornosti in se bo raje osredotočil na tekme, je v pogovoru za Sportal še enkrat izrazil hvaležnost Sloveniji. Fak: Šport ""Če bom popravil tek, lahko osvojim kolajno"" ""To mi je pomenilo zelo veliko. Če ljudje stojijo za mano, stojim jaz pred njimi in vsem svetom. Zastopam državo, njene državljane in sebe, seveda tudi kot državljana te države. Hvala vsem navijačem in vsem drugim, tudi tistim, ki ne spremljajo biatlona, pa so mi izrekli podporo. Izjemno sem jim hvaležen. Naredil bom vse, da čim boljše zastopam Slovenijo, olimpijske komite in vse slovenske državljane,"" je obljubil Fak. Odzivi Šport ""Isti, ki so ploskali Randolphu, zdaj pljuvajo po Faku"""
http://zurnal24.si/magazin/vip/hrvaskega-knjizevnika-zalili-s-fekalijami-224413,magazin,224413,"Hrvaškega književnika zalili s fekalijami Neznan moški je v nedeljo na priljubljenega hrvaškega književnika in novinarja Anteja Tomića zlil vedro s fekalijami. Neznan moški je v nedeljo na priljubljenega hrvaškega književnika in novinarja Anteja Tomića zlil vedro s fekalijami, medtem ko je ta sedel v nekem gostinskem lokalu sredi Splita. Šlo naj bi za mlajšega moškega, ki je nosil kapo s ščitnikom za sonce in sončna očala. Policija ga še išče.Kot je policiji v nedeljo zvečer povedal Tomić, je s prijateljem sedel na osrednjem splitskem trgu, ko je naenkrat začutil ""nekaj smrdečega"". ""Videl sem nekega moškega, ki je bil videti kot mestni tepček,"" je povedal Tomić.Njegovi prijatelji so dodali, da je napadalec dejal: ""No, zdaj pa imaš in lahko znova pišeš o meni."" Tomića naj bi tudi fotografiral.""Jasno mi je, da gre za nesrečneža, frustriranega osebka,"" je še izjavil 44-letni Tomić. Dodal je, da se ne počuti kot žrtev, ker so ljudje zaradi njegovega pisanja doživeli veliko hujše stvari, je poročal Jutarnji list, za katerega Tomić redno piše satirične kolumne.Tomić je avtor več knjig, med drugim uspešnic, kot sta Kaj je moški brez brkov in Nič nas ne sme presenetiti, po katerih je naredil tudi scenarija za celovečerca. Je tudi nagrajenec hrvaškega novinarskega društva."
http://zurnal24.si/svet/na-protestih-spet-2000-ljudi-197860,svet,197860,"Na protestih spet 2.000 ljudi  V Braziliji so se nadaljevali protesti, ki pa so se po več dneh glasnega izražanja zahtev nekoliko umirili. Zbralo se je okoli 2.000 ljudi. Protestniki v Riu de Janeiru so se zbrali pred domom guvernerja Sérgia Cabrala in se sprehodili po promenadi ob znameniti plaži Copacabana. V prestolnici Brasilia pa je več sto staršev z otroki protestiralo pred stavbo nacionalnega kongresa. Neredov ni bilo, poroča nemška tiskovna agencija dpa. Protesti so v São Paolu prejšnji teden izbruhnili zaradi zvišanja cen avtobusnih prevozov, a so protestniki svoje zahteve kmalu razširili na področji korupcije in trošenja javnega denarja. Zakaj protestirajo? Številni so nezadovoljni s tem, da država po letih zanemarjanja državne infrastrukture milijarde dolarjev namenja za nogometno svetovno prvenstvo, ki bo prihodnje leto. Večina Brazilcev sicer še vedno želi, da država gosti tekmovanje, a ne na račun življenjskega standarda državljanov. V državi ta teden napovedujejo nove proteste, potem ko naj petkove obljube predsednice Dilme Rousseff, da bo povečala dostop do javnih storitev in okrepila boj proti korupciji v državi, ne bi prepričale Brazilcev."
https://zurnal24.si/sport/dogovorili-smo-se-da-prespimo-drugi-dan-je-sledil-klic-316922,sport,316922,"""Dogovorili smo se, da prespimo... drugi dan je sledil klic"" S porazom proti Ribnici se je končalo petletno obdobje Branka Tamšeta na klopi najtrofejnejšega slovenskega kluba. Slovenski rokometni velikan Celje Pivovarna Laško je dan po ligaškem porazu z Ribnico sporočil, da so se odločili za predčasno prekinitev sodelovanja z enim izmed najboljših slovenskih trenerjev Brankom Tamšetom. 40-letni strateg je v hramu slovenskega rokometa spisal uspešno zgodbo, katere začetki segajo v leto 2013. Takrat se je na krilih dveh naslovov državnega prvaka z velenjskim Gorenjem podal v Celje, kjer je najprej prevzel vodenje podmladka, nato pa le nekaj mesecev kasneje na mestu glavnega trenerja zamenjal Vladana Matića. Navkljub vsakoletnemu krpanju igralskega kadra in nezavidljivi finančni sliki je klub vodil do petih zaporednih naslovov državnega (2014-2018) in pokalnega prvaka (2014-2018), temu pa dodal še štiri superpokalne lovorike (2014-2017). S klubom, v katerem je pustil neizbrisen pečat, se razhaja v prijateljskih odnosih. ""Najprej bi rad rekel, da je za mano eno zelo lepo obdobje. Pet let dela v Celju. Moramo se zavedati, da je Celje rokometno mesto, kjer o rokometu vsi vedo vse. V pozitivnem smislu, seveda. Z vsakim dnem je odgovornost maksimalna. Tega sem se zavedal. Nisem se ustrašil. Pet let sem delal na vso moč in se popolnoma predal temu poslu ter celjskemu rokometu. Marsikaj smo dosegli skupaj,"" je povedal Tamše. ""Izpostaviti bi želel tudi to, da nam je uspelo kar nekajkrat napolniti hram slovenskega rokomet, tj. dvorana Zlatorog. Takšne stvari me še posebej osrečujejo, ko se ozrem nazaj in analiziram to zgodbo."" Branko Tamše ""Štejem si v veliko čast, da nam je uspelo po štirih letih vrniti naslov državnega prvaka, ki smo ga potem serijsko osvajali pet zaporednih sezon. Poleg tega smo sanirali zajeten dolg, kar je potrdilo za vse nas, da smo bili na pravi poti. Za nameček smo ustvarili celo kopico reprezentantov, tako slovenskih kot tujih. Številne neuveljavljene mlade igralce smo postavili na evropski zemljevid. Ti igralci so potem odhajali v bogatejše klube. Na žalost je Celje postalo odskočna deska. Če bi ostali skupaj nekaj sezon, bi bila naša zgodba, kar zadeva evropski nogomet, še lepša,"" je dodal nekdanji trener Celjanov. Po petih uspešnih letih je bila zanj usodna tekma z Ribnico, po kateri so si glavni akterji kluba vzeli kratek čas za razmislek. Naslednji dan je zazvonil telefon. ""Prišla je tekma z Ribnico. Videli smo, kako in kaj je bilo na tisti tekmi. Z ožjim vodstvom kluba smo se dogovorili, da vse skupaj prespimo. Drugi dan zjutraj je sledil telefonski klic. Po nekajminutnem pogovoru so dejali, da sodelovanja ne bomo nadaljevali. S tem se strinjal. Odpeljal sem se v Celje, kjer smo sklenili dogovor in se korektno dogovorili. Segli smo si v roko in si zaželeli vso srečo v prihodnosti."" Tekma z Ribničani sama po sebi ni bila odločilna, pojasnjuje Tamše, tudi v klubu mu niso grozili, da bo v primeru poraza ostal brez službe. ""Kar zadeva slovensko ligo, je vsaka tekma lahko usodna. Ni bilo nobenih groženj ali česa podobnega. Nihče ni rekel, da je ta tekma odločilna. Enostavno se je zgodilo. Šlo je za splet takšnih ali drugačnih okoliščin. Naše poti so se razšle v iskreno prijateljskem duhu. Izredno sem hvaležen za priložnost, ki sem jo dobil v Celju. Marsičesa sem se naučil. Zelo sem hvaležen vsem direktorjem in predsednikom, s katerimi sem imel priložnost sodelovati. Vseh pet let je med nami veljalo načelo 'vsi za enega, eden za vse'. Lahko rečem vse najlepše, čeprav ni bilo vedno lahko. Še posebej težko je bilo, ker smo morali iz leta v leto sestavljati ekipo, proračun je bil vedno manjši. Kljub temu smo imeli vedno pravo vizijo, kar se je ne nazadnje tudi odražalo v prevladi v slovenskem prostoru. Prav tako smo lepo mešali štrene v Evropi proti boljšim in bogatejšim klubom. Upam in verjamem, da bo šla zgodba v Celju v tej smeri naprej in da bodo rezultati še naprej dobri, posledično pa se bodo ustvarjali tudi mladi igralci, kajti to je edini pravi način dela. Vemo, da situacija v Sloveniji ni rožnata. Za vsak evro se je potrebno boriti. V tem pogledu sem tudi sam sodeloval s člani kluba. Nikoli nisem gledal nase, ampak vedno na dobrobit kluba. Vedno sem delal v dobro celjskega in posledično slovenskega rokometa."" ""Iskreno bi se zahvalil vsem akterjem, še posebej Florijanom in vsem navijačem, ki so prihajali v Zlatorog in podpirali Celje tako v dobrih kot slabih trenutkih. Resnično se jim zahvaljujem. Verjamem, da bodo še naprej polnili Zlatorog, kot so to počeli doslej."" Branko Tamše Po zadnji tekmi se z varovanci ni veliko pogovarjal, so se pa slišali kasneje. V naslednjih dneh bi mu telefon skoraj pregorel, klicali so ga tako tuji kot domači strokovnjaki ter bivši igralci. ""Absolutno. Po tekmi v Ribnici sicer nismo imeli neposrednega stika, ker sem že prej zapustil dvorano. Nismo se poslovili. Smo se pa slišali kasneje. Tudi s tistimi, ki so odšli že pred leti. Vsi so se mi oglasili. Takšne stvari človeku veliko pomenijo. Javili so se tudi vsi trenerji, tako slovenski kot tuji, in me pohvalili za dobro delo,"" je povedal. Profimedia Padati so začele tudi prve ponudbe. ""Ne boste verjeli, ampak še isti dan, ko je šla novica v svet, sem že dobil prve ponudbe, vendar sem ravno na oddihu z družino. Bomo videli, kako in kaj. Ponudba lahko pride danes ali pa nikoli. Nekaj se bo zagotovo našlo. Čas je, da si nekoliko napolnim baterije, stvari popredalčkam in nato grem novim izivom naproti."" Kariero je pripravljen nadaljevati tako doma kot v tujini, prednost daje drugim okoliščinam. ""Mene v prvi vrsti zanima vizija kluba. Najpomembneje je, da so stvari jasne, potem pa se odločal na podlagi tega. Videli bomo, ali bo to Slovenija ali tujina,"" je pojasnil. Vrnitve v Celje ne izključuje. ""Razšli smo se kot prijatelji. Do kluba nimam nobenih zamer. Mislim, da jih tudi klub nima do mene. Poklicalo me je tudi veliko članov upravnega odbora. Skupaj premlevamo to obdobje, s katerim smo zadovoljni. Nikoli ne reci nikoli. Če se bo v prihodnosti ponudila priložnost in bo želja obojestranska, bomo zagotovo začeli novo zanimivo zgodbo,"" je prepričan Tamše."
http://zurnal24.si/magazin/vip/pri-dremljevih-ne-bo-daril-214990,magazin,214990,"Pri Dremljevih ne bo daril Rebeka Dremelj pravi, da njena družina letos ne bo nasedla brezglavemu potrošništvu. Rebeka bo denar, ki bi ga sicer zapravila za darila, dala v dobrodelne namene. ""Pri nas letos niti Miklavž niti Božiček ne nosita daril, temveč hrano, ki jo v sredo peljemo v skladišče Anina zvezdica / Ana's Little Star. Težko je verjeti, da obstajajo ljudje, ki nimajo za osnovno potrebo življenja – hrano,. še težje pa je verjeti in razumeti, da obstajajo otroci, ki za zajtrk nikoli ne bodo pojedli kosa kruha, namazanega z nutelo, ker je to prevelik luksuz. Zato se je moja družina odločila, da letos ne nasede brezglavemu potrošništvu in nekaj naredi za morda boljši jutri,“ je na Facebooku zapisala Dremljeva, ki je svoje oboževalce pozvala, naj sledijo njenemu zgledu. ""Apeliram na vse vas, dragi moji … Če imate možnost, da namesto brezglavih daril kupite kilogram soli, marmelado, nutelo ... ter to podarite komu, ki si tega ne more privoščiti, mi verjemite, da boste ponosni in zadovoljni sami s sabo. Včeraj, ko sem polnila voziček v trgovini, sem se počutila tako zelo izpopolnjeno, da težko opišem z besedami. Saj vem, da je to vse skupaj le kaplja v morje za boljši jutri, ampak saj se strinjamo, kajne … zrno na zrno pogača .... Anina zvezdica je organizacija, ki za razliko od večine ne sprejema denarja, ampak le hrano z daljšim rokom trajanja. Zato mi vliva upanje, da tokrat le gre vsa pomoč v prave roke. DAJMO, EKIPA, ZDRUŽIMO MOČI IN NAREDIMO NEKAJ ZA TISTE, KI SI SAMI NE MOREJO VEČ POMAGATI. NIKOLI SE NE VE, KDAJ BOMO MI ODVISNI OD DOBRIH LJUDI ... HVALA.“"
http://zurnal24.si/magazin/film-glasba-tv/s-seksom-s-kidmanovo-si-je-uresnicil-sanje-154895,magazin,154895,"S seksom s Kidmanovo si je uresničil sanje Zac Efron, ki v svojem novem filmu igra z avstralsko igralko Nicole Kidman, je priznal, da so bili prizori seksa z njo uresničenje njegovih sanj. ""Nicole je prekrasna in vse, o čemer sanjajo moški,"" je 24-letni Zac Efron pel hvalo svoji 20 let starejši avstralski kolegici, s katero igra v prihajajočem erotičnem trilerju The Paperboy. Poleg tega je še povedal, da se je moral vsakič, ko jo je videl na snemanju, uščipniti, da se je prepričal, ali ne sanja. ""To je bil vrhunec mojega življenja,"" je opisal prizore seksa s seksi mamo štirih otrok. Zac v filmu, ki ga bodo predstavili na filmskem festivalu v Cannesu, igra dostavljalca časopisov, ki ga zapelje osamljena in obsesivna Nicole."
http://zurnal24.si/sport/boston-po-podaljsku-izenacil-finale-197014,sport,197014,"Boston po podaljšku izenačil finale Boston Bruins so v velikem finalu severnoameriške hokejske lige NHL po podaljšku premagali Chicago Blackhawks (2:1). Kosmatinci so izenačili izid v zmagah na 1:1. Dvoboj je odločil Daniel Paille z golom po 13 minutah in 48 sekundah dodatnega dela igre. Tri dni po porazu s 3:4, ki se je primeril po treh podaljšku in pravem maratonu, so igralci Boston Bruins pred 22.154 gledalci prišli do prve zmage v letošnjem finalu. Hokejisti Chicago Blackhawks so sicer prevladovali v začetku dvoboja in premoč kronali z zadetkom Patricka Sharpa v 12. minuti. V drugi tretjini pa so nepričakovano popustili, igro so pričeli narekovali gostje, ki so izenačili v 35. minuti, ko je zadel Chris Kelly. Boston nekaj priložnosti za zmago v zadnji tretjini ni izkoristil, ker se je razigral vratar domačih Corey Crawford, ki je zbral skupaj 26 obramb, vendar pa je moral po plošček v mrežo v podaljšku. V njem je ostal Tuukka Rask v vratih gostov nepremagan. Skupaj je imel Finec 33 obramb, od tega kar 18 zgolj v uvodni tretjini. ""V prvi tretjini nas praktično ni bilo na ledu. Tekmeci so povsem nadzorovali potek igre in so nas povsem nadigrali. Na srečo smo se v nadaljevanju zbrali, zaigrali precej bolje in na koncu prišli do pomembne zmage,"" je dejal trener gostov Claude Julien. Ovečkin ""MVP"" sezone Rus Aleksej Ovečkin je bil izbran za najkoristnejšega igralca sezone v ligi NHL. Napadalec Washington Capitals je v glasovanju poklicnih novinarjev, ki spremljajo NHL, dobil 1090 točk in je osvojil že svoj tretji pokal Hart v zadnjih šestih letih. To mu je uspelo še leta 2008 in 2009. Drugi je bil Sidney Crosby, zvezdnik Pittsburgh Penguins, ki je zbral 1058 točk in le za 32 točk zaostal za Ovečkinom. To je najmanjša razlika po letu 2002, ko sta igralec Montreala Jose Theodore in Calgaryja Jarome Iginla razšla skorajda z neodločenim izidom. Ovečkin je v tej sezoni zabil 32 golov na 48 tekmah, od tega 23 na zadnjih 23 dvobojih, ter je osvojil tudi pokal Maurice ""Rocket"" Richard za najboljšega strelca. Rusa Sergeja Bobrovskega (Columbus Blue Jackets) so trenerji izbrali za najboljšega vratarja lige in je osvojil pokal Vezina, saj je dobil 110 točk, skoraj dvakrat več kot Šved Henrik Lundqvist (New York Rangers), ki je bil drugi (55 točk). Jonathan Huberdeau (Florida Panthers) je prejel pokal Calder Memorial za najboljšega novinca leta, Paul MacLean (Ottawa) je dobil nagrado Jacka Adamsa za trenerja leta, nagrado za fair play pa je šla v roke vratarja Minnesote Wild Josha Hardinga, pri katerem so leta 2012 odkrili bolezen multiple skleroze. Liga NHL, finale: Chicago Blackhawks : Boston Bruins 1:2* (1:0, 0:1, 0:0) /1:1/Sharp (12); Kelly (35), Paille (74)* - po podaljšku /X:Y/ - v poševnicah je izid v zmagah, igrajo na štiri"
http://zurnal24.si/slovenija/slaba-vest-zaradi-sluzbe-158817,slovenija,158817,"Slaba vest zaradi službe Slovenske političarke v primerjavi z moškimi kolegi kažejo bistveno več slabe vesti zaradi neposvečanja družini. Raziskava, ki je bila izvedena pod vodstvom Milice Antić Gaber z ljubljanske filozofske fakultete, je pokazala, da slovenske političarke kažejo bistveno več slabe vesti, ker jim zaradi službenih obveznosti primanjkuje časa za posvečanje družini. V raziskavi so preučevali usklajevanje zasebnega in poklicnega življenja med politiki, zajela pa je ministrice in ministre ter poslanke in poslance v prejšnjem mandatu. Z njimi so opravili intervjuje in ugotavljali, kako usklajujejo zasebno in profesionalno življenje, in ali usklajevanje ženskam predstavlja oviro pri ustvarjanju politične kariere. Izsledke so objavili v Teoriji in praksi. Nujna je podpora partnerja Po besedah Metke Mencin Čeplak s fakultete za družbene vede ženske v primerjavi z moškimi vstop v politiko pogosteje utemeljujejo s svojo strokovnostjo in ciljem, da nekaj naredijo. Hkrati pa svoje delovanje pogosteje vidijo kot začasno. Tako ženske kot moški pri vstopu v politiko potrebujejo podporo partnerja, trdi Antić Gaberjeva, vendar na drugačen način. Če ženske v partnerju iščejo čustveno in tudi strokovno podporo, pa moški poleg čustvene podpore potrebujejo, da partner v celoti prevzame skrb za družino. Soavtorica raziskave Aleksandra Kanjuo Mrčela pa ugotavlja, da ženske pogosteje od svojih moških kolegov prej odhajajo iz službe, a delo nosijo tudi domov. Moški se tudi večkrat odločijo za življenje, ločeno od svojih družin, medtem ko pri ženskah niso zasledili niti enega takega primera. Izkušnje poslank se ujemajo z raziskavo Predstavitve izsledkov raziskave se je udeležilo tudi nekaj aktualnih političark in politikov. Poslanka SD Majda Potrata je ocenila, da so ugotovitve podobne njenim stališčem in izkušnjam. Nekdanja poslanka LDS in SD Darja Lavtižar Bebler pa je potrdila, da je za žensko pri vključevanju v politiko zelo pomembno domače okolje, predvsem za tiste z majhnimi otroki."
http://zurnal24.si/magazin/vip/shakira-in-rafael-vec-kot-prijatelja-71625,magazin,71625,"Shakira in Rafael več kot prijatelja? Pevka Shakira in teniški igralec Rafael Nadal sta zanetila govorice, da sta ljubimca. Ujeli so ju skupaj na večerji in pa tudi v postelji.
 Kolumbijska pevka Shakira je pred kratkim v zelo intimnem vzdušju večerjala s španskim teniškim igralcem Rafaelom Nadalom. Potem ko so ju opazili skupaj, so se že začele pojavljati govorice o njuni aferi, kar pa je prišlo kot strela z jasnega, saj je lepa pevka več kot osem let skupaj z Antoniom de la Rúaom, sinom nekdanjega argentinskega predsednika.""Bila sta na večerji, da bi se dogovorila o podrobnostih glede snemanja videospota za njeno uspešnico Gipsy, v katerem se bo Nadal pojavil,"" je povedal predstavnik mladega tenisača. A v to zgodbo nihče več ne verjame, saj sta se srečala že prej.Glede na to, da je pevka zaročena, poroke še ne načrtuje, je pa na več Nadalovih teniških dvobojih navijala na tribuni. Ponudila se je, da ga bo naučila peti, če on njo nauči igrati tenis.V spodnjem videospotu pa si lahko oba ogledate v postelji ..."
http://zurnal24.si/magazin/lepota-telo/iz-joela-se-norcujejo-po-krivem-250089,magazin,250089,"Iz Joela se norčujejo po krivem Na Twitterju smo zasledili, da se nekateri delajo norca iz Joela, po besedah našega sogovornika pa mu očitno delajo krivico. Na socialnih omrežjih smo opazili, da je marsikdo navdušen nad pričesko Barovca Joela, veliko pa je tudi takšnih, ki se iz njega delajo norca. Med njimi tudi Martin Senica, vodja programskega oddelka na Planet TV, ki je na svojem twitter računu objavil prav posebno fotografijo. Twitter Slovenskega frizerja Steva Pavlovića smo prav zaradi tega povprašali, kaj meni o Joelovi pričeski: ""Ima dobro frizuro, nimam kaj reči,“ je za Žurnal24 povedal Stevo. Pravi, da ta tip pričeske nima posebnega imena, sam jo je poimenoval kar ""pričeska modernega punka“. Stil, kot ga ima Joel je med moškimi priljubljen že štiri leta, med Slovenci mogoče malo manj. ""Med zvezdniki trende moških pričesk velikokrat narekuje Beckham in v zadnjih nekaj letih je prav ta stil pričeske tisti, ki se je resnično prijel tudi zaradi njega. Saj je že velikokrat spremenil pričesko, nekatere postanejo priljubljene, nekatere ne,“ pravi Stevo. Na socialnih omrežjih smo zasledili kar nekaj komentarjev, med katerimi je veliko navdušencev, ki si želijo enake pričeske. Tako je eden od komentatorjev zapisal: ""Takoj grem k frizerju in mu bom rekel, daj me na Joela!“ Kakšna pa se vam zdi pričeska, na katero prisegajo moderni moški?"
http://zurnal24.si/sport/rusinje-v-boj-brez-sarapove-248562,sport,248562,"Rusinje v boj brez Šarapove Ruska ženska teniška reprezentanca na polfinalnem obračunu svetovne skupine pokala Fed proti Nemčiji, ki bo konec tega tedna v Sočiju, ne bo mogla računati na svojo najboljšo igralko Marijo Šarapovo. Druga igralka na teniški lestvici WTA je svoj nastop v olimpijskem mestu odpovedala zavoljo poškodbe stopala. ""Veselila sem se nastopa v mestu, kjer sem preživela del svoje mladosti, a mi je poškodba to preprečila,"" je na spletni strani ruske teniške zveze med drugim sporočila 27-letna Šarapova. Kapetanka ruske reprezentance Anastazija Miškina je že našla zamenjavo za Šarapovo, nastalo vrzel bo zapolnila Vera Zvonareva, trenutno 137. igralka na lestvici WTA. V ruski ekipi so še Svetlana Kuznecova, Anastazija Pavljučenko in Jelena Vesnina. ''Če hočem igrati na najvišjem nivoju proti tako močni ekipi, moram biti v vrhunski formi, a na žalost nisem imela dovolj časa za pripravo. Prepričana sem, da bodo navijači v Sočiju prišli podpret rusko ekipo,'' je sporočila druga igralka sveta. Drugi polfinalni par pokala Fed je Češka - Francija."
http://zurnal24.si/sport/nogomet/kazen-za-izrecene-besede-201333,sport,201333,"Kazen za izrečene besede Pri Liverpoolu so objavili seznam besed, ki jih vodstvo in igralci ne smejo izreči tekmecu med nogometno tekmo.  Pri Liverpoolu so svetovali zaposlenim naj se izogibajo besedam, ki bi jih lahko nasprotnik imel za žaljive na rasni in verski ravni, prepovedane pa so tudi besede o spolni orientiranosti in komentarji o različnih stopnjah invalidnosti. Takšni izrazi so nespremljivi za klub. Ta je bil sicer v preteklosti kritiziran za podporo, ki jo je namenil napadalcu Luisu Suárezu, potem ko je bil ta decembra 2011 spoznan za krivega uporabe rasističnih žaljivk na račun Unitedovega branilca Patrica Evraja. ""Klub se še naprej bojuje z vsemi oblikami diskriminacije ter promovira enakost in raznolikost na vseh področjih. Liverpool aktivno sodeluje v programu za izobraževanje klubov in programu za osveščanje,"" je dejal Rishi Jain, ki skrbi za vrednote v klubu in je sodeloval pri izdaji priročnika za zaposlene. Besede, ki jih Liverpoolovi nogometaši ne smejo več uporabljati so med drugimi: glede rase in vereizpovedi - yid, pikey, spic, nip, gipsy, half-caste, nigger, raghead, coloured, chink, wog, coon, paki; glede spolne osmerjenosti - lezzer, poof, fairy, lady-boy, homo, knob-jockey, fag, queer, bender, dyke, that's gay, you're gay, rent-boy; glede spola - queen, man up, lady-boy, tranny, princess, play like a woman, she-man, don't be a woman; glede invalidnosti in telesnih pomankljivosti - spaz, downy, midget, cripple, retard, handicapped ... Ideja je pohvalna, če pa se bodo nogometaši v vročih trenutkih znali zadržati, pa je že druga zgodba."
http://zurnal24.si/avto/nahrbtnik-v-drugem-planu-28573,avto,28573,"Nahrbtnik v drugem planu Hyundai i30 je manjši družinski karavan, katerega odlika je vsakdanja uporabnost in z veliko žlico odmerjen potniški prostor. Prtljažnik ne zadovolji povsem. PLUSI, MINUSI Plusi: Prostorna in uporabna potniška kabina, podvozje, evropsko počutje. Minusi: prostornost prtljažnika, mestoma nekvalitetna obdelava, doplačljiv ESC. Korejski velikan je po uspešni predstavitvi accentovega naslednika trgu ponudil še karavansko različico CW (crosswagon – ime morda nekoliko zavaja glede prave namembnosti). Karavan je za 24 centimetrov daljši od kombilimuzinskega i30 in skupaj meri 4475 mm, vse na račun dodatnih centimetrov v prtljažniku. Na zunaj avtomobil deluje sveže, a umirjeno, svetleče letvice, modro obrobljene prednje luči ter smerniki v ogledalih mu dajejo celo priokus prestiža, medtem ko zadek s pokončnimi lučmi glede na ciljno publiko verjetno namerno noče vzbujati premočnih čustev. Za potnike dovolj prostora ... Za volanom je počutje spodobno, notranjost je ukrojena všečno in skozi oči evropskih kupcev. Sedeži so dovolj udobni tudi na daljši poti, merilniki so modni, a jim ponoči zamerimo motečo modro osvetlitev. Guma na volanu je kar nekoliko premehka, za usnje je treba poseči po najvišjem nivoju opreme style. Nekaj svetlečih vložkov dodaja vtis višjega razreda. Menjalnik teče gladko, prijetno preseneti obilica odlagalnih mest (vključno s hlajenim predalom) in prostornost na zadnji klopi, tudi za visokorasle. Preglednost iz vozila je dobra. ... za prtljago manj Glavna značilnost v primerjavi z običajnim i30 je seveda prtljažnik, pri čemer pa se že omenjeni prirastek v dolžino nekako ne pozna tako, kot bi pričakovali. V osnovi je prostora za 415 litrov, ob podiranju sedežev največ 1395 litrov. Prtljažnik je lepo obdelan, ima nizek nakladalni prag in dvojno dno, mrežo in kljukice za prtljago ter 12-voltno vtičnico. Skratka, na videz vse, kar se od njega v tem razredu pričakuje. Vendar primerjava s konkurenco ni tako dobra. Če mu ob bok postavimo zgolj bližnjo sorodnico kio cee'd SW, ki ima enako platformo in si tudi sicer z i30 deli veliko sestavnih delov, sta podatka o prostornosti kar nekoliko klavrna. V pet milimetrov krajši cee'da gre namreč kar za 534 litrov prtljage brez podiranja in 1664 litrov s podiranjem sedežev. Prav tako se zadnji sedeži pri hyundaiju ne zložijo tako nizko kot pri cee'du, za dodaten priokus je poskrbelo še odstopanje obloge pri zlaganju sedežev ter nekakovostno zapiralo na vratih. Motor ustreže večini želja Testno vozilo je gnal 1,6-litrski dizel s 66 kW (90 KM) in 235 Nm navora. Za običajno vožnjo povsem zadostuje, čeprav se pri pospeševanju ter obloženemu avtomobilu pogreša kakšen kilovat in njutnmeter več. Poraba na testu se je v mešanem režimu gibala nekaj čez šest litrov plinskega olja na 100 km, šesta prestava bi vožnjo po avtocesti naredila še ekonomičnejšo in tišjo. Podvozje ugaja, nastavljeno je dovolj trdo, da avtomobil pod tovorom ne bo klecnil, obenem pa udobno požira neravnine. Tudi v ovinkih sprednji in zadnji del delujeta stabilno, prav tako zavore. i30 je na varnostnih testih Euro NCAP dosegel spodobne štiri zvezdice (kia cee'd pet). ESC je treba doplačati (400 evrov), prav tako parkirne senzorje (270 evrov). Testirani avtomobil z vmesnim paketom opreme comfort, ki je razen omenjenih dodatkov že kar bogato obložen, s triletno garancijo pri slovenskem zastopniku cenijo na 17.390 evrov. V primerjavi z neposredno nemško, francosko, češko, pa tudi korejsko karavansko konkurenco kar nekoliko ambiciozno, kar le priča, da Hyundai meri vse višje."
http://zurnal24.si/magazin/film-glasba-tv/kaj-se-zgodi-medtem-ko-trnuljcica-spi-117509,magazin,117509,"Kaj se zgodi, medtem ko Trnuljčica spi Namesto večerne risanke si z najmlajšimi ob 17. uri v Lutkovnem gledališču Ljubljana oglejte lutkovno predstavo Trnuljčica, v kateri boste izvedeli, kaj se zgodi, medtem ko kraljična spi. Znano pravljico o speči kraljični, ki se je ob kolovratu zbodla v prst in zaspala za sto let, poznate. Prav gotovo pa ne veste, kakšno vlogo ima pri vsem tem žaba, ki negibna krasi vodnjak grajskega vrta. In tudi tega ne, od kod so se vzeli čudni glasbeniki in njihova še bolj čudna glasbila … Zanimivo je, da Trnuljčica in z njo ves dvor spi celih sto let. Kaj vse se v sto letih lahko zgodi? Klasična pravljica v sodobni preobleki, polna dogajanja, glasbe in humorja, je nastala v sodelovanju z avtorsko ekipo iz Slovaške in Češke. Cena vstopnice je 4,5 evra."
http://zurnal24.si/sport/nogomet/lahko-topnicarji-sestrelijo-barco-75200,sport,75200,"Lahko topničarji sestrelijo Barço? Ob 12. uri so v Nyonu na sedežu Evropske nogometne zveze (UEFA) izžrebali pare četrtfinala Lige prvakov. Vroče bo na srečanju med Arsenalom in Barcelono ter Bayernom in Manchester Unitedom. Mi lahko samo igramo in upamo, da preskočimo prepreko. Mislim, da smo sposobni izločiti Barcelono. Želimo si nekaj dobrih rezultatov. David Miles V četrtfinalu Lige prvakov bomo videli dva velika evropska obračuna, enega francoskega ter italijansko-ruskega. Najbolj zanimivo in napeto bo zagotovo na srečanjih med Arsenalom in branilcem naslova Barcelono ter med Bayern Münchnom in Manchester Unitedom. Nič manj ne bo zanimivo niti na preostalih dveh četrtfinalnih obračunih med Interjem in CSKA ter Lyonom in Bordeauxom. Topničarji imajo zdaj sijajno priložnost, da se Kataloncem oddolžijo za poraz v finalu Lige prvakov leta 2006. Zanimivo pa bo videti, kako bo proti nekdanjim soigralcem odigral Francoz Thierry Henry. ""Ta žreb nam je namenil, kogar nam je pač namenil. Mi lahko samo igramo in upamo, da preskočimo prepreko. Mislim, da smo sposobni izločiti Barcelono. Želimo si nekaj dobrih rezultatov,"" je dejal predstavnik Arsenala David Miles. Priložnost za maščevanje so dobili tudi Bavarci, ki še vedno niso pozabili bolečega poraza v finalu leta 1999 proti rdečim vragom, ko so še nekaj minut pred koncem srečanja vodili z 1:0. Na koncu pa po dramatični končnici klonili z 2:1. ""To je zelo težek, toda atraktiven žreb. United je v vrhu evropskega nogometa. Zato bomo morali igrati na najvišji možni ravni in še višje, če želimo priti v polfinale,"" je dejal Bayernov predsednik Karl-Heinz Rummenigge, predstavnik rdečih vragov Ken Ramsden pa je bil z žrebom več kot zadovoljen: ""Če bi lahko izbirali, bi si izbrali prav Bayern. To je ugoden tekmec, toda podcenjevanja na Old Traffordu nikakor ne bo."" Če bi lahko izbirali, bi si izbrali prav Bayern. To je ugoden tekmec, toda podcenjevanja na Old Traffordu nikakor ne bo. Ken Ramsden Srečanje dveh francoskih ekip med Lyonom in Bordeauxom je na videz najmanj zanimivo. Zagotovo pa bo končni izid zelo tesen, saj se ekipi odlično poznata. ""To bo zelo poseben dvoboj. Dobra stvar je ta, da bo vsaj en francoski predstavnik v polfinalu,"" je povedal Lyonov predsednik Jean-Michel Aulas. Dvoboj med Interjem in ruskim CSKA bo zanimiv predvsem zaradi stratega črno-modrih, Joséja Mourinha. Direktor milanskega velikana Ernesto Paolillo je opozoril, da jih na videz enostaven žreb ne sme zavesti: ""To za nas ne bo lahka tekma in narobe bi bilo, če bomo mislili, da je temu tako. Ne smemo podcenjevati CSKA, ker so šele začeli z domačim prvenstvom in so zelo sveži v primerjavi z ostalimi ekipami.“Letošnji finale Lige prvakov, ki bo prvič v zgodovini odigran v soboto, bo 22. maja v Madridu na stadionu Santiago Bernabeu, kjer sicer domuje Real Madrid. Četrtfinalni pari Lige prvakov (prve tekme 30. in 31. marca):Lyon – Bordeaux (1)Bayern München – Manchester United (2)Arsenal – Barcelona (3) Inter – CSKA (4)Povratna srečanja bodo na sporedu 6. in 7. aprila.Polfinale Lige prvakov (prve tekme 20. in 21. aprila, povratne 27. in 28. aprila):zmagovalec 1. dvoboja – zmagovalec 2. dvobojazmagovalec 4. dvoboja – zmagovalec 3. dvoboja"
http://zurnal24.si/magazin/film-glasba-tv/hisa-otrok-na-obisku-s-carovnico-123700,magazin,123700,"Hiša otrok na obisku s čarovnico Ustvarjalno popoldne preživite v KUD France Prešeren v Ljubljani, kjer si lahko ob 16.30 ogledate zaključne produkcije mladih lutkarjev iz Hiše otrok in umetnosti. Predstavile se bodo tri skupine Otroška lutkovna skupina Hišne miške s predstavo , ki je nastala po slikanici J. Donaldson: Bi se gnetli na tej metli, Mladinska lutkovna skupina Hišni molji z Odvratnimi rimami avtorja R. Dahla. Pridružili se vam bodo tudi mladi gledališčniki iz Bilčovsa na avstrijskem Koroškem s predstavo Mala čarovnica, ki ni mogla biti zlobna, ki so ustvarjali pod mentorskim in režiserskim vodstvom Irene Rajh Kunaver. V Hiši otrok in umetnosti poteka več različnih programov lutkovnih delavnic na različnih starostnih stopnja, od predšolske, otroške, do mladinske skupine. Vsi pa imajo možnost, da predstavijo svoje delo drugim na zaključnih produkcijah konec leta. Otroci se spoznavajo z različnimi lutkovnimi tehnikami in lutkovnimi tehnologijami, sami izdelujejo lutke iz različnih materialov in spoznavajo osnove animacije posameznih lutkovnih tehnik. Skupina sama oblikuje tekstovno predlogo na osnovi znane pravljice, pesmice ali lastne kratke zgodbe, izberejo primerno lutkovno tehniko in pripravijo krajšo lutkovno predstavo, ki jo imajo na našem malem odru tudi priložnost predstaviti. Vstopnine ni!"
http://zurnal24.si/magazin/film-glasba-tv/koncno-srecna-v-neresnicnem-svetu-112110,magazin,112110,"Končno srečna! v neresničnem svetu Kako je lahko ženska poznih srednjih let resnično srečna v neresničnem svetu, vam bo ob 19.30 v Linhartovi dvorani v Radovljici v monokomediji Končno srečna! pokazala Desa Muck.  Pisateljica, filmska in gledališka igralka, humoristka in televizijska zvezda Desa Muck se bo predstavila v lastni monokomediji o Ljubici, dokončno osamljeni ženski poznih srednjih let, ki je svoje življenje preselila v računalnik in že dvanajst let ni šla iz hiše. Tudi preživlja se preko računalnika. Vsi njeni odnosi se dogajajo v medmrežju, kjer ima svojo resnično ljubezen in virtualne ljubimce, ima sovražnike in prijatelje, s katerimi manipulira pod izmišljenimi imeni. Tudi njen odnos s sinom poteka le preko računalnika. Tako zelo laže sama sebi in vsem ostalim internetnim zvezam, da je zanjo njen virtualni svet povsem resničen. Končno srečna! je duhovit, sproščujoč, protistresen in inteligenten vpogled v to, kako se v dobi interneta vsi naši najbolj vitalni odnosi iz sveta, ki je brbotal in vrel od čustev in čutnosti ter telesnih, neposrednih stikov, nezadržno selijo v navidezno anonimno in varno ter neskončno bogato medmrežje, z neštetimi možnostmi za drugačno življenje. Končno srečna! vas bo stala 14 evrov, na sedeže pa vas bo priklenila za 70 minut."
https://zurnal24.si/avto/namesto-da-bi-izumrla-ponuja-se-vec-mazda6-cena-karavan-dizel-cenik-316955,avto,316955,"Namesto da bi izumrla, ponuja še več Več elegance, več zrelosti in predvsem več vsebine. Pri nas je že stekla prodaja glavne letošnje novosti v segmentu D. Mazda6 pripada razredu vozil, ki počasi izumirajo. O tem pričajo prodajne številke, saj se passati, insignie, mondei, talismani in podobni modeli vse slabše prodajajo, celo med poslovnimi kupci. Trg se je v dobršni meri preselil h križancem, ali pa h konkurenci iz klasičnih premijskih znamk. Nekateri proizvajalci vse bolj odkrito napovedujejo, da ne bodo več razvijali modelov v D razredu limuzin in karavanov. Z zadnjo, že drugo konkretno prenovo šestice sedanje generacije (predstavljena 2013, prvič posodobljena 2016), Mazda vztraja in sledi kupcem v premijski razred. O tem pričajo številne dodelave in novosti pri opremi in pri občutku vožnje, po katerih želi nuditi vozniku in potnikom tisto, kar loči premijske znamke od klasičnih. S prenovljenim videzom sprednjega dela, predvsem maske in luči, so jo uskladili z uspešnico med križanci CX-5, vsa svetila na avtu sedaj serijsko svetijo v LED svetlobi. Saša Despot Znotraj je preskok naprej še večji, saj so dizajn armaturne plošče približali oblikovalskemu jeziku iz koncepta vision coupe - čisto, ozko, vozniku prijazno. Od prej je praktičo ostal enak le volan. Pred voznikom je odslej zaslon z digitaliziranimi merilniki in meri 7 palcev, medtem ko vedno serijski HUD zaslon podatke izrisuje neposredno na vetrobransko steklo. Saša Despot Povsem nova so stikala upravljanja s klimatsko napravo, tam so po novem tudi gumbi za ogrevanje volana in hlajenje sedežev, ki je serijsko pri usnjenih sedežih. Sedeži so postali debelejši, morda malo manj športni, a zato udobnejši. Udobje so popravili tudi pri zatesnjenosti pred zunanjim hrupom in tresljaji. Osrednji zaslon je zrasel za palec in jih sedaj v premeru meri osem, Mazda Connect sistem je bil nadgrajen tako, da zmore povezavo tudi na Apple Car Play in Android Auto. Posodoitev je mogoča tudi za vse starejše mazde, ki imajo vgrajen Mazda Connect! Radarski tempomat odslej pozna stop&go fukcijo za zastoje, prilagodljivi LED žarometi so še sposobnejši, novost je 360-stopinjska kamera. Saša Despot Pri motorjih so se osredotočili na izboljšave, ki jih je zahteval prehod na WLTP cikel in normo Euro 6d. Bencinski motorji (107, 121 in 141 kW) jo dosegajo celo brez filtra trdnih delcev, medtem ko sta dizla (110 in 129 kW) prvič dobila rezervoar za adblue. LED žarometi, HUD, radarski tempomat ... v osnovni opremi! Očitno so kupci že doslej šestico v dobršni meri imeli za nekakšno alternativo premijskim znamkam, saj so trgovci veliko večino vozil prodali v najbolje opremljenih različicah. Zato je posodobitev prinesla tudi novo opremo ""takumi plus,"" ki se glede na dosedanji vrhunec ""revolution top"" dodatno loči po izbranih materialih in črnem stropu. Že vstopna oprema ""emotion"" pa pozna polne LED žaromete, HUD zaslon, radarski tempomat, navigacijo, sisteme za mrtvi kot, ohranjanje pasu, prepoznavanje znakov in preklop med žarometi ... Saša Despot Popravek cen navzgor je bil odvisno od opreme nekaj sto evrov pa do 1.700 evrov, tako da vstopna mazda6 G145 (limuzina in karavan) startata s ceno 25.690 evrov. Le ena različica, in sicer karavan CD184/AWD/AT/takumi plus skupaj z doplačljivo kovinsko barvo, pa preseže mejo 40 tisočakov. Saša Despot Saša Despot Saša Despot Saša Despot Saša Despot dezurni@zurnal24.si"
http://zurnal24.si/slovenija/se-je-opozicija-z-izbiro-dveh-kandidatov-ustela-116740,slovenija,116740,"Se je opozicija z izbiro dveh kandidatov uštela? Volitve na FF. Volilno telo neenotno, rahla prednost Božidarju Kantetu. Akademski zbor sklical rektor. Akademski zbor filozofske fakultete je minimalno prednost dveh glasov na dekanskih volitvah namenil Božidarju Kantetu, saj je prejel 38 glasov. Profesor Darko Friš, ki poleg Kanteta velja za opozicijo, in sedanji dekan Marko Jesenšek sta dobila vsak po 36 glasov, Jana Goriup pa 15. Med prvimi tremi bo prihodnji teden izbiral senat fakultete, kateremu pa teh rezultatov ni treba upoštevati. Medtem ko Jesenšek pričakuje, da bo na senatu uspešen, pa Kante upa, da so sile v senatu razdeljene njemu v prid. Ni upoštevala poziva Se je pa prvič v osemletnem mandatu sedanjega rektorja Ivana Rozmana zgodilo, da je akademski zbor sklical rektor in ne predsednica zbora, saj naj ne bi upoštevala poziva dekana in zamudila rok. ""Dekanov poziv sem spregledala, a ta odločitev ni bila potrebna, ker je šlo za tri dni razlike. Bi pa vse še vedno bilo pravočasno, tudi če bi imeli volitve maja,"" pravi Karmen Teržan Kopecky, ki naj bi ji rektor zagrozil s kršitvijo delovnih obveznosti. ""Nisem ji grozil, samo razložil postopek,"" odgovarja Rozman."
https://zurnal24.si/sport/moto-sporti/potrjeno-senna-menja-heidfelda-133213,sport,133213,"Potrjeno: Senna menja Heidfelda Nečak Ayrtona Senne, 27-letni Bruno Senna, bo ta konec tedna namesto Nicka Heidfelda, ki ni ustrezno zamenjal Roberta Kubico, dirkal za volanom Renaulta na VN Belgije. Po več tednih kritik na račun slabih dosežkov Nemca Nicka Heidfelda in več dnevih govoric, da ga bo zamenjal 27-letni Brazilec Bruno Senna, je slednje postalo tudi uradno. VN Belgije v Spaju bo ob Rusu Vitaliju Petrovu za francosko-angleško moštvo odpeljal nečak Ayrtona Senne, ki je rezervni oziroma testni dirkač ekipe, lani pa je za Hispanio brez ene same točke oddirkal 18 VN. Zakaj odločitev za Senno in ne Francoza Romaina Grosjeana, vodilnega v seriji GP2? Morda tudi zato, ker je večinski lastnik ekipe Genii Capital pred časom vložil 10 milijard težak posel v eno od brazilskih podjetij. Senna je z letošnjim dirkalnikom Renaulta odpeljal le nekaj malega krogov na zimskih testiranjih ter en prosti trening pred VN Madžarske. V času poletnih počitnic je kilometre nabiral z Renaultovim dirkalnikom iz sezone 2009. Zdaj menja Heidfelda, ki ima za sabo že več kot 180 dirk, a čeprav je osvojil 34 točk, torej dve več od Petrova, ni zadovoljil ekipnih pričakovanj. Brunu se tako končno izpolnjujejo sanje po nekoliko bolj konkurenčnem dirkalniku - Renault za Spa napoveduje velike izboljšave. ""Velik izziv bo priti nazaj sredi sezone, a sam sodeloval na vseh sestankih inženirjev in dobro vem, kaj se dogaja v ekipi. Komaj čakam, da se začne. Upam na napredek. Skušal bom opravičiti zaupanje ekipe,"" je ob prihodu v Spa dejal Senna. ""Če bom blizu Petrovu, bo to lep dosežek."" Za zdaj ni jasno, ali bo Bruno dirkal le ta vikend in naslednji v Monzi ali tudi na preostalih dirkah sezone. ""Želja je, da bi dirkal do konca sezone, a tega še ne morem potriti."""
https://zurnal24.si/magazin/vip/kraljevi-pes-50-najbolj-fascinantna-oseba-181129,magazin,181129,"Kraljevi pes 50. najbolj fascinantna oseba Pes vojvodinje Catherine in princa Williama, ki sliši na ime Lupo, je razglašen za petdeseto najbolj fascinantno osebo v Veliki Britaniji.  Britanska revije Tatler je sestavila seznam najbolj fascinantnih oseb v Veliki Britaniji in na lestvico so bralci uvrstili tudi psa Kate Middleton in princa Williama. Lupo je zasedel 50. mesto, a so ga vseeno premagali člani kraljeve družine. Na vrh lestvice se je pričakovano zavihtela kraljica Elizabeta II, Pippa Middleton je pristala na četrtem mestu, princ Harry pa na šestem.Lupova lastnika Kate in William sta zasedla sedmo in šestnajsto mesto, princa pa sta premagali celo njegovi sestrični, princesi Eugenie in Beatrice, ki sta se znašli na devetem in petnajstem mestu. Princ Philip pa je pristal na nehvaležnem 36. mestu."
http://zurnal24.si/sport/kosarka/prepelic-francozom-takoj-pokazal-kako-igra-evropski-prvak-297909,sport,297909,"Prepelič Francozom takoj pokazal, kako igra evropski prvak Slovenski reprezentant se je v novem klubskem okolju znašel odlično. Eden od junakov nedavnega EuroBasketa 2017 v slovenski reprezentanci je bil nedvomno Klemen Prepelič. S svojimi predstavami, posebej s tisto v velikem finalu, je odlični strelec nase opozoril številne evropske klube, pisalo se je celo o zanimanju madridskega Reala. Slovenija Superge Luke Dončića prodane za 30.000 evrov Prepelič je pred nekaj dnevi podpisal pogodbo z novimi delodajalci, prestopil je v klub Paris Levallois. Moštvo iz francoske prestolnice je imelo po dveh kolih na računu dva tesna poraza, v soboto pa je gostovalo pri ekipi Chalon-sur-Saône. Parižani so prišli do tesne zmage (77:79), prvo ime srečanja pa je bil prav Prepelič. Dosegel je 29 točk, iz igre je zadel deset od 18-ih poskusov, od tega je bil štirikrat iz desetih poskusov natančen za tri točke. Dodal je še tri skoke in dve asistenci ter bil po statističnem indeksu najboljši igralec srečanja. Po slavju je Prepelič na družbenem omrežju čestital tudi Luka Dončić. Killer 29 https://t.co/ywdB0WbL9N — Luka Doncic (@luka7doncic) September 30, 2017"
http://zurnal24.si/magazin/film-glasba-tv/onerepublic-drzali-obljubo-slovencem-239233,magazin,239233,"OneRepublic držali obljubo Slovencem 16. novembra 2014 se bodo v stoženski dvorani predstavili OneRepublic, ki so se pred sedmimi leti s hitom 'Apologize' uspeli prebiti med najbolje predvajane izvajalce. Z aktualnim albumom, na katerem se nahajata uspešnica 'If I Lose Myself' in mega hit 'Counting Stars', pa so svojo popularnost samo še nadgradili. Skupina je bila v začetku leta navdušena nad številnimi Slovenci, ki so obiskali njihov nastop v Gradcu, saj jih je pevec Ryan kar med koncertom pozdravil in omenil, da morajo na turneji očitno obiskati tudi Slovenijo, kar se bo novembra tudi zares zgodilo.Ameriški rokerji iz Kolorada so začeli z delovanjem leta 2003, ko so svoj prvi večji komercialni uspeh doživeli na myspace-u, kot zasedba, ki še ni sodelovala s katero od glasbenih založb. Leta 2007 so izdali prvenec 'Dreaming Out Loud' na katerem se je nahajala tudi že omenjena uspešnica 'Apologize' (za remiks je poskrbel Timberland), ki jih je izstrelila na prva mesta v šestnajstih državah in prislužila nominacijo za grammyja. Po drugi uspešnici 'Stop and Stare' je album dosegel platinasto prodajo. Leta 2009 so izdali drugi album 'Waking Up', ki se je z uspešnicami 'All the Right Moves', 'Secrets', 'Marchin On' in 'Good Life' uvrstil med prvih deset najboljših na Billboardovi lestvici vročih 100 albumov. Aktualni album 'Native', s katerega poznamo pesmi 'If I Lose Myself' in trenutno uspešnico 'Counting Stars', pa je bil njihov prvi, ki se je uvrstil med prvih deset lestvice Billboardovih 200 z najvišjo uvrstitvijo na četrtem mestu. OneRepublic bodo Ljubljano obiskali v okviru evropske turneje, ki se je pričela oktobra na Irskem."
http://zurnal24.si/sport/stadion-sahtarja-spet-obstreljevan-236603,sport,236603,"Stadion Šahtarja spet obstreljevan Ukrajinski prvak Šahtar iz Donecka je sporočil, da je bila njegova Donbass Arena obstreljevana že drugič v zadnjem mesecu dni. Čeprav so proruski separatisti sklenili premirje z ukrajinsko vojsko, se spodadi v Ukrajini nadaljujejo. V Donecku je bila cilj obstreljevanja ponovno Donbass Arena, domovanje prvaka Šahtarja, katere izgradnja je sicer stala več kot 300 milijonov evrov. Oboroženci vdrli v prostore Šahtarja ""Dve eksploziji sta 19. septembra odjeknili v bližini Donbass Arene. Delci izstrelkov so poškodovali severovzhodni del objekta, vendar na srečo nihče od ni bil poškodovan,"" so sporočili iz Šahtarja. Avgusta več škode Šahtar je najuspešnejši ukrajinski klub zadnjih let. Ker je Doneck med ukrajinsko krizo postal močno oporišče proruskih separastitov, se je klub začasno preselil v Kijev, domače tekme pa igra v Lvovu. Avgusta so izstrelki močno poškodovali moderen objekt, zadeta pa sta bila tudi pomožno igrišče in stavba v centru za trening."
https://zurnal24.si/magazin/film-glasba-tv/big-brother-punce-se-daliborja-bojimo-266164,magazin,266164,"Big Brother: ""Punce se Daliborja bojimo“ Big Brother. Dalibor se je v svojo nalogo kar malce preveč vživel … Dalibor se kot lev bori za imuniteto. Če se bo do konca tedna zameril svojim sotekmovalcem, bo varen in, kot kaže, bo uspešen. Dela se je lotil takoj, ko je izbral svojo nalogo. Stopil je iz spovednice in napadel Alenko. ""Obnašaj se kot normalna ženska. Nisi za nič sposobna,“ ji je zabrusil, pograbil njen kovček in po stanovanju razmetal njena oblačila. Alenka in ostali tekmovalci so bili več kot šokirani. ""Tole z Daliborjem je strašljivo. Obnaša se nenormalno. Zmerja vse preko vsakih meja. Ima morilski pogled. Punce se ga bojimo,“ je Alenka zaupala Big Brotherju.Dalibor, ki je nase negativno opozoril že prvi dan, se je nato lotil Mirele in ji očital, da je prišla v šov osvajat moške ter se ji zlagal, da jo Tamara za njenim hrbtom obira. Mirela ga je poskušala pomiriti, nato pa je še njej počil film. Začela je jokati, ker se boji, kaj bosta o njej mislila njena otroka. ""Grem domov,“ je zagrozila.Dalibor se na solze sotekmovalk ne ozira. Brani se, da je prišel delat šov. Menite, da je šel predaleč?"
https://zurnal24.si/svet/rusi-izumili-orozje-ki-ze-seje-strah-in-trepet-315412,svet,315412,"Rusi izumili orožje, ki že seje strah in trepet Naboja ne more ustaviti niti jeklena čelada. Neslišno ubija na razdalji 300 metrov. Rusi so naredili najtišjo puško na svetu. Pravijo, da ubija z razdalje 300 metrov. Že dve desetletji ruska ostrostrelska puška MTs-116M slovi kot ena najboljših na svetu. To se je potrdilo v posebnih vojnih operacijah. S kalibrom 7,62 je z njo možno streljati na razdalji do 700 metrov. Množični morilec Svet Ostrostrelec bo smrtno kaznovan Rusi so na letošnjem sejmu vojne opreme Army Expo najavili nekaj izboljšav že tako neugodnega orožja. Največji napredek je bil v zadušitvi izstrelka. Pravijo, da je strel in let naboja tako tih, da nasprotnik ne more ugotoviti od kje je prišel strel. sirija Svet Zdravnika ustrelil ostrostrelec Ostrostrelci so bili močno orožje v vojnah v Iraku in Siriji, pogosto pa so zaradi svojih nalog, v katerih se nismo smeli razkriti, uporabljali dušilce zvoka. Predvsem zato, ker je šlo po navadi za dolgotrajne bitke v mestih. Nasprotniki so imeli svoje taktike odkrivanja in uničevanja ostrostrelcev in njihovih položajev, v čemer sta prednjačila kurdski YPG in Sirska vojska. šokanten video Svet Med poročanjem ostrostrelec ubil nasprotnika Pogosto se vojaki orientirajo zgolj po zvoku ali blisku ob sprožitvi naboja. Zato bi neslišna puška pomenila bistveno prednost za ostrostrelca. Prilagojena puška MTs-116M zdaj uporablja 12,7 milimetrske naboje, ki tehtajo petkrat več od običajnih M14. S tem so dosegli, da puška, kljub temu, da naboj ne prebije zvočnega zidu, izstreljuje naboje, ki imajo kljub večji masi ogromno količino gibanja. Rusi pravijo, da najbolj tudi na razdalji 300 metrov prebije jekleno čelado, hkrati pa je odstopanje naboja iz smeri zgolj 13 milimetrov na vsakih 100 metrov. Svet Kanadski ostrostrelec postavil nov rekord Zapisano z drugimi besedami, izurjenega ostrostrelca je na razdalji 300 metrov skoraj nemogoče odkriti."
http://zurnal24.si/magazin/film-glasba-tv/pozor-na-vasi-vlada-panika-132080,magazin,132080,"Pozor, na vasi vlada panika! Ptujčane in obiskovalce najstarejšega slovenskega mesta čaka teden brezplačnih filmskih užitkov v slikovitem letnem kinu. Mestni kino Ptuj in njegov upravitelj Center interesnih dejavnosti Ptuj med 8. in 14. avgustom namreč vabita v Kino brez stropa. Ob 21. uri bodo na dvorišču dominikanskega samostana predvajali film Panika na vasi (Panique au village). Plastični igrači Kavboj in Indijanec načrtujeta presenečenje s piknikom za svojega prijatelja Konja, vendar pomotoma kupita 50 milijonov opek. Ta nevšečnost sproži verigo povsem odtrganih dogodkov – prijatelji med drugim odpotujejo v središče Zemlje, pešačijo čez tundro in odkrijejo paralelni podvodni svet, poseljen z bizarnimi kreaturami. Bo Konj s Kobilo, v katero je nesmrtno zaljubljen, v svetu, ki mu ritem diktira panika, sploh kdaj užil miren trenutek v dvoje? Panika na vasi režiserjev in scenaristov Stéphanea Aubiera in Vincenta Patara je eden od redkih celovečernih animiranih filmov, ki jih je doletela čast, da jih premierno predvajali v uradnem izboru festivala v Cannesu. V primeru dežja bodo film predvajali v Mestnem kinu Ptuj. Vstopnine ni!"
http://zurnal24.si/svet/castnike-podkupovali-s-prostitutkami-211661,svet,211661,"Častnike podkupovali s prostitutkami Ameriško mornarico pretresa korupcijski škandal, povezan z luksuznimi potovanji in prostitutkami.
 V središču afere stoji pogodbeni partner mornarice v Singapurju, ki naj bi ameriške častnike podkupoval z denarjem in drugimi ugodnostmi v zameno za tajne informacije. Pri tem naj bi bila mornarici povzročena precejšnja škoda.Ameriška mornarica je v petek sporočila, da so sprožili preiskavo proti dvema admiraloma, ki sta pristojna za tajne obveščevalne naloge. Obema očitajo ""nezakonite stike"" s pogodbenim partnerjem, družbo Glenn Defense Marine.Admirala Bruce Loveless in Ted Branch sta bila zato že suspendirana. Preiskave pa se osredotočajo na časovno obdobje pred njunim napredovanjem. Trije častniki nižjih rangov in direktor pogodbenega partnerja Leonard Francis pa so bili po poročanju ameriške televizije NBC že obtoženi.Častniki naj bi poskrbeli za to, da so bile ladje ameriške mornarice nameščene v pristaniščih jugovzhodne Azije, ki jih je nadziral Francis. Ta je nato ameriški vojski zaračunaval veliko preveč za razne storitve. V zameno pa so častniki sprejemali podkupnine v obliki prostitutk, luksuznih potovanj in denarja."
http://zurnal24.si/sport/nogomet/deklica-s-to-potezo-zasencila-ronalda-297734,sport,297734,"Deklica s to potezo zasenčila Ronalda Cristiana Ronaldo ni bil glavna zvezda torkovega obračuna Lige prvakov. Portugalski napadalec Cristiano Ronaldo je dosegel dva gola za zmago Real Madrida na gostovanju pri Borussii Dortmund (1:3). Odlično predstavo 32-letnika, ki je v 400 nastopih dosegel 411 golov za kraljevi klub, je zasenčila deklica na tribuni, ki je imitirala njegovo proslavljanje zadetka. A little girl doing the Cristiano Ronaldo celebrationpic.twitter.com/YChPX7BgML — The LAD Football (@TheLADFootball) September 27, 2017 Portugalec je bil po zmagi kritičen do nogometne javnosti, saj se ne more znebiti občutka, da se situacija iz dneva v dan poslabšuje. ""Vsako tekmo moram dokazovati, kdo sem. Presenečen sem nad mnenjem, ki ga ima javnost o meni. Številke govorijo same zase. Zadovoljen sem s 400 obračuni in ne vem koliko goli. Ljudje, ki govorijo o meni, očitno vedo bolje kot jaz,"" je v luči kritik na njegove predstave na zelenici dejal Ronaldo. Epa ""Zelo sem zadovoljen, ker vem, da je vse v redu. Ko imam priložnost, zadanem. Včasih brani vratar ali stresem vratnico. Profesionalec sem in nikoli ne izgubim upanja. Pripravljen sem na kritiko, ki je vsakič hujša. Sem, kdor sem. Trudim se skupaj s soigralci. Srečen sem,"" je povedal Ronaldo in dodal, da so bila namigovanja o slovesu od Reala neutemeljena. ""Vse, kar piše o Ronaldu, postane novica svetovnih razsežnosti. Če si prepoznaven, ljudje govorijo o tebi."" Cristiano Ronaldo ""Tega niste slišali od mene. Ljudje vsak dan govorijo o Cristianu. Če bi odgovarjal na vsa vprašanja, bi živel samo za medije. Jaz živim za nogomet. Včasih govorice pridejo s Portugalske, včasih iz Španije ali Nemčije. Vse, kar piše o Ronaldu, postane novica svetovnih razsežnosti. Če si prepoznaven, ljudje govorijo o tebi,"" je zaključil zvezdnik Reala. Epa"
http://zurnal24.si/sport/kosarka/dragic-podajal-zadeval-skakal-183645,sport,183645,"Dragić podajal, zadeval, skakal V severnoameriški košarkarski ligi NBA sta v noči na četrtek zaigrala oba Slovenca. Goran Dragić je s Phoenixom gostoval pri San Antoniu in zmagal s 105:101 ter pri tem dosegel dvojnega dvojčka, 13 točk in 13 podaj, ujel pa je tudi štiri odbite žoge. Beno Udrih je s 101:125 z Orlandom doma izgubil proti Sacramentu, dosegel je 14 točk in osem podaj. Oba Slovenca sta bila sinoči odlično razpoložena. Goran Dragić se je z dvojnim dvojčkom izkazal v 40 minutah igre. Najboljši strelec pri soncih je bil Jermaine O'Neal z 22 točkami, Luis Scola jih je dosegel 15. Pri gostih je prednjačil Tony Parker, ki je vknjižil 22 točk, Tim Duncan jih je dodal 19.San Antonio je doma igral po devetih tekmah v gosteh in lovil 19. zaporedno zmago pred domačimi gledalci. A je bila ekipa, kot kaže, le preveč sproščena. Wesley Johnson je s trojko izsilil podaljšek in Phoenix je utišal domače gledalce, ki so prehitro začeli proslavljati zmago že sredi tretje četrtine. Phoenix je s to zmago prekinil negativni niz šestih porazov.Orlando je v gosteh pri Sacramentu izgubil, a je Udrih pri novih delodajalcih spet pokazal lepo predstavo. Ob 14 točkah in osmih podajah je ujel še dve žogi. S 23 točkami je bil najboljši Tobias Harris, John Salmons je za Sacramento dosegel 21 točk. Kar šest domačih igralcev je vknjižilo deset točk ali več.Igralci so družno zaigrali skupaj, precej krožili z žogo in na koncu imeli skupaj 31 podaj. Igralec s klopi Marcus Thornton je dodal 20 točk, skupaj je klop prispevala kar 64 točk. S to zmago je Sacramento končal niz šestih porazov in kar devetih zaporednih, doseženih v gosteh. Liga NBA, Izidi:Orlando Magic : Sacramento Kings 101:125(Beno Udrih 32 minut, 14 točk, 8 podaj, 2 skoka za Orlando)San Antonio Spurs : Phoenix Suns 101:105 (podaljšek)(Goran Dragić 40 minut, 13 točk, 13 podaj, 4 skoki za Phoenix)Cleveland Cavaliers : Toronto Raptors 103:92Washington Wizards : Detroit Pistons 95:96New York Knicks : Golden State Warriors 109:105Memphis Grizzlies : Dallas Mavericks 90:84Houston Rockets : Milwaukee Bucks 107:110Oklahoma City Thunder : New Orleans Hornets 119:74Utah Jazz : Atlanta Hawks 91:102Portland Trail Blazers : Denver Nuggets 109:111"
http://zurnal24.si/magazin/lepota-telo/navlazite-jo-z-olji-86306,magazin,86306,"Navlažite jo z olji Če se boste v tem podaljšanem koncu tedna že nastavljali soncu, ne pozabite na nego kože po sončenju. Med samim sončenjem je seveda nujna uporaba kreme z visokim zaščitnim faktorjem, kožo pa je treba nahraniti tudi, ko pridete s plaže. Vonj po kokosuNajpomembnejše sestavine, ki jih vaša koža po sončenju potrebuje, so olja in voski, voda, rastlinski izvlečki in vitamini. Olja koži vrnejo mehkobo in prožnost ter jo pomirjajo. Izberite olivno, avokadovo, mandljevo, jojobino ali hit poletja: kokosovo olje. Po prhanju si ga nanesite po vsem telesu.Navlažite jo z aloe veroKožo po sončenju prijetno ohladijo geli z izvlečki aloe vere, ki poskrbijo tudi za dodatno vlaženje in hitrejšo regeneracijo. Mesnate liste tropske rastline so že stara ljudstva uporabljala za zdravljenje vnetij in opeklin, redna uporaba pa vpliva tudi na posvetlitev kožnih madežev. Če imate težave z neenakomerno poltjo (recimo na obrazu), si obraz redno mažite z alojo, ki bo poskrbela, da bo vaša polt postal enakomernejši.Ne pozabite na vitamineZa lepo in zdravo kožo je treba skrbeti od znotraj. Poskrbite za zadostno uživanje vode (vsaj dva litra na dan), pomembno vlogo pa ima tudi uživanje vitaminov. Vitamini B, ki jih najdete v zeleni zelenjavi, jajcih, mleku, pivskem kvasu in algah, bodo koristili predvsem koži, nohtom in lasem, vitamini C, ki so pomembni antioksidanti (agrumi, kislo zelje), pa bodo poskrbeli za sijoč in zdrav videz kože. Ob izpostavljenosti soncu se v našem telesu tvori vitamin D, ki ga boste našli tudi v tuni, ribjem olju in lososu."
https://zurnal24.si/sport/bidermann-se-je-vrnil-z-zmago-231566,sport,231566,"Bidermann se je vrnil z zmago Po dolgotrajni dosotnosti se je v bazene vrnil plavalec Paul Biedermann in to zelo uspešno - z zmago.  Nemec Paul Biedermann, svetovni rekorder, se je z zmago na državnem prvenstvu v Berlinu na 400 m prosto vrnil po 21-mesečni odsotnosti na tekmah v velikih bazenih. S časom 3:47,89 je sicer krepko zaostal za svojim svetovnim rekordom (3:40,07), vendar si je zagotovil mesto na evropskem prvenstvu, ki bo avgusta v Berlinu. Sedemindvajsetletni Biedermann je na zadnjem večjem tekmovanju nastopil leta 2012 na olimpijskih igrah v Londonu, leta 2013 pa na svetovnem prvenstvu v Barceloni ni nastopil zaradi virusne infekcije."
http://zurnal24.si/sport/cvetek-pak-se-nam-noce-odbiti-na-palico-239160,sport,239160,"Cvetek: ""Pak se nam noče odbiti na palico"" V nedeljskem dvoboju proti vodilnim Vienna Capitalsom so hokejisti Telemach Olimpije prikazali bojevito predstavo, a po porazu (1:2) še trinajstič v letošnji sezoni ostali praznih rok. ""Po mojem mnenju smo bili v prvi tretjini dokaj enakovredni, predvsem v drugi tretjini pa je prišla do izraza kakovostna razlika med obema ekipa. Gostje so napadali, a je naš golman uspel zaustaviti njihove strele. V zadnjem delu tekme smo precej časa igrali z igralcem več, vendar pa bomo morali ta element igre očitno še potrenirati,"" je ključne dogodke sinočnjega obračuna v Hali Tivoli opisal ljubljanski branilec Igor Cvetek. Slab power-play za 13. poraz Ljubljančani se niso ustrašili vodilnih Dunajčanov, temveč so si z angažirano igro v prvih desetih minutah priigrali nekaj lepih priložnosti. Sledil je krajši padec koncentracije, ki so ga izkušeni gostje kaznovali z dvema zadetkoma, pred koncem prve tretjine pa je za nov zagon v domači zasedbi z zadetkom poskrbel napadalec Hunter Bishop. Druga tretjina je minila ob očitni premoči gostov iz avstrijske prestolnice, v zadnjih dvajstetih minutah pa je bila igra ponovno precej izenačena, a je izenačenje domačinov preprečila vratnica. Želijo si kanček sreče ""Nismo izkoristili naših priložnosti in si bi zaslužili vsaj točko. Mogoče imamo tudi malce smole, saj se nam pak nikakor noče odbiti na palico,"" je dodal Cvetek, medtem ko je ljubljanski strateg Fabian Dahlem priznal, da je zmagalo izkušenejše moštvo: ""Vseh šestdeset minut smo se borili na vso moč, a na žalost v prvi tretjini za hip popustili. Na koncu so odločale malenkosti, ki so se obrnile v prid gostov. Kljub vsemu ne smemo biti razočarani, saj napredujemo iz tekme v tekmo."" ""Dobro igramo z igralcem več"" Trener zadnjeuvrščene zasedbe razširjenega avstrijskega prvenstva je tudi ob porazu našel nekaj pozitivnih stvari: ""Vrnili smo se po zaostanku in imeli v zadnji tretjini več priložnosti. Čeprav morda ne izgleda tako, smo dobro igrali z igralcem več. Gledalci so lahko ponosni na to ekipo, ki si bo ob reprezentančnem premoru privoščila nekaj počitka. Igralci so zelo utrujeni, saj morajo dati na vsaki tekmi svoj maksimum, medtem ko lahko nekatere boljše ekipe precej več kalkulirajo."""
http://zurnal24.si/sport/eden-najvecjih-uspehov-v-karieri-68727,sport,68727,"""Eden največjih uspehov v karieri"" Reli Monte Carlo je končan. Andrej Jereb je bil odličen 10. Po prihodu v cilj je za zurnal24.si zapisal naslednje poglejte svojega dnevnika. Preberite njegove občutke po velikem rezultatu. Poglejte!Video ""on-board"" vožnje Andreja Jereba prek prelaza Col de Turini. Tukaj. Sredi noči sem pod zloglasnim Col de Turinijem končal še zadnji kilometer relija Monte Carlo. Deseto mesto je sanjska uvrstitev, občutke takoj po cilju relija pa težko zberem. Reli Monte Carlo je postajal težji iz kilometra v kilometer. Zjutraj okrog šeste ure smo morali že vstati, nato odpeljati hitrostno preizkušnjo blizu Valenca in se nato odpraviti na več sto kilometrov dolgo etapo do Monte Carla. Po nekajdnevnem dirkanju in okrog štiri tisoč prevoženih kilometrih, če sem prištejem še ogled proge, sem bil resnično izčrpan. Toda ključni del relija nas je čakal čisto na koncu. Monaški reli slovi po svojih nočnih hitrostnih preizkušnjah. Postale so prav zloglasne, še najbolj tista prek prelaza Col de Turini. Tudi tokrat ni bilo nič drugače. Tema, sneg in gledalci, ki so sneg na cesto nametali še tam, kjer ga drugače ne bi bilo, so poskrbeli za številne pasti. Številni tekmeci so imeli težave, na srečo je šlo meni v zaključku relija kot po maslu. Čeprav sem vozil z zadnjimi atomi moči in se iz kilometra v kilometer trudil z ohranjanjem koncentracije, mi je uspelo. Težko opišem olajšanje, ko sem prevozil ciljno črto zadnje hitrostne preizkušnje in dopolnil 405 kilometrov tekmovalne trase relija. Še posebej živčna je bila zadnja etapa do servisne cone v Monaku. Telefoni so brneli od sporočil, ki sva jih s sovoznikom prejela iz Slovenije. Slišal sem vse najrazličnejše zvoke iz dirkalnika, se bal okvare v zadnjem trenutku, a vsi strahovi so bili na srečo odveč. Sam pri sebi sem navdušen. Vožnja je bila zrela in če odmislim prve kilometre, ko sem se še lovil z dirkalnikom, sem zelo zadovoljen. Deseto mesto je izreden rezultat, ki ga nisem pričakoval. Gre za enega največjih dosežkov v moji karieri, toda takoj po cilju relija je težko zbrati misli in urediti vse občutke. Ko si utrujen, iz tebe kar vrejo najrazličnejše misli."
http://zurnal24.si/sport/nogomet/cristiano-ni-res-da-hocem-vec-denarja-166994,sport,166994,"Cristiano: ""Ni res, da hočem več denarja"" Zvezdnik madridskega Reala je na svojem Facebook profilu zavrnil namigovanja, da želi večjo plačo. Prav tako je pomiril navijače Madrida, da bo za svoj klub tudi v prihodnje na igrišču dal vse od sebe. ""To, da občutim žalost in sem jo tudi izrazil, je povzročilo pravo zmešnjavo. Obtožen sem, da želim več denarja, a enkrat se bo izkazalo, da to ni res. Zdaj želim predvsem zagotoviti vsem navijačem Madrida, da moja motivacija, predanost in želja po zmagovanju v vseh konkurencah niso ogroženi. Preveč spoštujem klub in samega sebe, da bi na igrišču dal manj, kot sem v danem trenutku sposoben. Objem za vse 'madridiste',"" je na svojem Facebook profilu v torek zvečer objavil Cristiano Ronaldo. Arbeloa: ""Ronaldo ostaja"" Ponudba Cityja v višini 120 milijonov evrov ""Žalostni"" Ronaldo Mediji so se v zadnjih dneh razpisali o razlogih Cristiana, da je izrazil svojo ""žalost"" nad situacijo v klubu. Kot najpogostejši razlog se je navajalo nezadovoljstvo s plačo, ki jo prejema v Madridu, s katero je ""šele"" deseti najbolje plačan igralec nogometa. A kot kaže, so navijači Madrida lahko mirni ..."
http://zurnal24.si/sport/nogomet/thiago-sporocil-zelim-v-bayern-199920,sport,199920,"Thiago sporočil: ""Želim v Bayern"" Vezist Thiago Alcântara je po poročanju katalonskega športnega dnevnika Mundo Deportivo v petek sporočil Barceloni, da želi oditi k Bayernu. ""Želim igrati za Bayern,"" naj bi Thiago Alcântara tudi uradno sporočil svojemu klubu Barceloni, potem ko se je razvedelo, da si ga pri Bayernu želi njegov nekdanji trener Josep Guardiola, Bavarci pa so že izrazili pripravljenost za plačilo njegove odkupne klavzule (18 milijonov evrov). Toda zapleta se pri denarju, saj skuša uprava Barcelone za Thiaga iztržiti več denarja. Odkupno klavzulo za španskega reprezentanta lahko Bayern plača do 31. julija, a se želijo Katalonci dogovoriti za drugačen posel. Barcelona zavrnila 18 milijonov Hitre rešitve si želi tudi igralec sam, ki bi se rad čimprej pridružil Guardioli in njegovim bavarskim varovancem, ne da bi moral še prej začeti priprave s trenutnimi soigralci iz Katalonije, ki se začnejo v ponedeljek. Pri Bayernu želijo speljati podoben posel kot s Javijem Martínezom, kjer je vezist plačal 40-milijonsko odkupno klavzulo, a v primeru Thiaga bo dogovor težji. Bavarci namreč ponujajo 18 milijonov evrov, a le kot denar za prestop, ne kot plačilo odkupne klavzule, kar so pri Barçi že zavrnili. Izbruh Guardiole Bayern postavil v neroden položaj Pogajanjem ni preveč pomagal niti Guardiolin jezni izbruh na četrtkovi novinarski konferenci, zaradi katerega se je po poročanju španskega športnega dnevnika MARCA predsedniku Barcelone Sandru Rosellu prek telefona že opravičil Bayernov izvršni direktor Karl-Heinz Rummenigge. V Nemčiji prav tako niso prepričani, da bo prihod obetavnega vezista pripomogel pri obrambi rekordnih treh naslovov iz lanske sezone, temveč zgolj še dodatno ogrozil zdravo tekmovalnost za mesto v prvi postavi, kjer ob številnih vezistih pri Bayernu preprosto ni več prostora. Odnosi med Bavarsko in Katalonijo so se ohladili v precej neugodnem trenutku, glede na to, da bo prav Barcelona 24. julija na tekmi za pokal Ulija Hoenessa gostovala na Allianz Areni. Prav takrat bi prvo tekmo v novem klubu lahko odigral tudi Thiago, prvič pa se bosta v vsakem primeru kot trenerja srečala tudi nekdaj velika prijatelja Guardiola in Tito Vilanova."
https://zurnal24.si/sport/nogomet/sodnik-mi-je-obljubil-da-nam-bo-dosodil-dve-enajstmetrovki-319351,sport,319351,"""Sodnik mi je obljubil, da nam bo dosodil dve enajstmetrovki"" Velik škandal v ligi narodov. Turčija je po porazu s Švedsko (0:1) izpadla iz drugega razreda lige prvakov. A tu zgodba še ni končana, saj se Turki nameravajo pritožiti na sojenje. Turška nogometna reprezentanca je pred svojili navijači klonila po uspešno izvedeni enajstmetrovki Švedske. V polno je v 71. minuti dvoboja meril Andreas Granqvist. Vse skupaj se je pravzaprav zakuhalo šele po koncu dvoboja, ko je švedski reprezentant Marcus Berg razkril, da mu je romunski sodnik strel z bele točke tudi obljubil. ""Na polčasu sem šel do sodnika, da bi se pritožil, ker ni piskal enajstmetrovke po prekršku na d menoj. Dejal mi je, da si bo vse skupaj ogledal v garderobi. 'Če sem naredil napako, vam bom dal dve najstrožji kazni v drugem polčasu',"" je presenetljivi pogovor z delilcem pravice opisal Berg. Liga narodov Šport Hrvatje v nekaj minutah od prvega mesta do izpada Romun je le delno izpolnil obljubo, Skandinavcem je dosodil le eno enajstmetrovko (v videu ob 8:24). A tudi ta je bila dovolj, da so se Turki preselili v C ligo."
http://zurnal24.si/magazin/lepota-telo/slaba-verzija-pevke-fergie-156923,magazin,156923,"Slaba verzija pevke Fergie Francoska milijonarka Mouna Ayoub se je na canski rdeči preprogi pojavila v enaki obleki kot jo je na letošnjih grammyjih nosila pevka Fergie.  A ni treba dvakrat poudarjati, kateri kreacija pristaja bolje. Prosojne obleke so narejene za mlajše ženske in pika. Mouni vpadljiva čipkasta obleka sicer pristaja, a ljudje na rdeči preprogi raje vidijo stegna mlajše zvezdnice. Sicer pa je 55-letna multimilijonarka velika modna navdušenka, ki ima doma ogromno zbirko kosov visoke mode, teh naj bi bilo kar deset tisoč. Vsako sezono pa doda vsaj enega."
https://zurnal24.si/sport/dan-rekordov-v-ljubljani-318262,sport,318262,"Dan rekordov v Ljubljani V moškem in ženskem teku sta bili postavljeni rekordni znamki. Etiopijec Sisay Lemma Kasaye je z rekordom proge zmagal na 23. ljubljanskem maratonu. S časom dveh ur, štirih minut in 58 sekund je krepko izboljšal prejšnji rekord rojaka Limeniha Getachewa iz leta 2015 (2:08:19) in vpisal ljubljanski maraton na sedmo mesto po zmagovalnih časih mest, prirediteljev maratonov na lestvici IAAF. Hitrejše zmagovalne čase so letos na svetu dosegli le na maratonih v Londonu, Dubaju, Amsterdamu in Berlinu, kjer je s časom 2:01:39 Kenijec Eliud Kipchoge 16. septembra postavil svetovni rekord, v vsej zgodovini pa le še v Chicagu in Rotterdamu. Najboljšo znamko ima tudi ženski maraton. Do nje je prišla Kenijka Visiline Jepkesho. Z rezultatom dveh ur, 22 minut in 58 sekund je izboljšala prejšnji rekord še ene Kenijke Caroline Cheptanui Kilel iz leta 2009 (2:25:24). Zmagovalec Lemma Kasaye bo skupaj z bonusi dobil 60.000 evrov, Jepkeshova pa 45.000 evrov. Skupaj je bilo v dveh dnevih prijavljenih 26.697 udeležencev, slabo in deževno vreme pa je mnoge odvrnilo od udeležbe in skupaj je startalo 20.587 ljubiteljev teka, drugi dan v tekih na 10, 21 in 42 km 13.544 ljudi. Prvo ime ne le letošnjega, ampak tudi vseh dosedanjih maratonov v slovenski prestolnici je bil prav Kasaye, ki je šesti po izidih sezone na svetu ter med dvajseterico vseh časov; 2:04:08 je tekel konec januarja za peto mesto na izjemnem maratonu v Dubaju. Temu dosežku se je v slovenski prestolnici, kjer je upravičil vlogo prvega favorita s samostojnim tekom, v enem samem letu zelo približal in se tudi sam postavil ob bok najboljšim maratoncem vseh časov. Za skoraj tri minute in pol je ugnal drugouvrščenega rojaka Gebretsadika Abraho Adihano (2:08:36), tretji je bil Hiskel Twelde iz Eritreje (2:08:49), na 15. mestu pa je bil v cilju najboljši Slovenec Matic Modic (2:31:58), ki je sicer že končal svojo triatlonsko tekmovalno pot. Anže Petkovšek Za Jepkeshojevo sta se zvrstili druga Kenijka Selly Chepyego (2:23:15) in Etiopijka Dibabe Kuma (2:23:34). Osma je bila prva slovenska gorska tekačica Barbara Trunkelj (2:50:11). Neja Kršinar in Rok Puhar sta po pričakovanjih postala državna prvaka v teku na 21 km. Puhar je tekel uro, sedem minut in 10 sekund, Kršinarjeva pa 1:17:47. Med atleti je bil drugi Mitja Krevs (1:07:50), tretji pa še tretji Slovenec Jan Brešan (1:08:46). Med atletinjami je bila druga Madžarka Fruzsina Bakonyi (1:19:25), tretja pa Slovenka Eva Zorman (1:23:08). Jan Kokalj in Maruša Mišmaš sta tudi pričakovano ubranila lanski zmagi v teku na 10 km. Kokalj je slavil s časom 31 minut in 45 sekund, Mišmaševa pa s 35:07 in je dosegla 18. čas med vsemi udeleženci. 23. ljubljanski maraton, izidi: Moški, 42 km: 1. Sisay Lemma Kasaye (Eti) 2:04:58, rekord proge 2. Gebretsadik Abraha Adihana (Eti) 2:08:36 3. Hiskel Twelde (Eri) 2:08:49 4. Ayele Abshero (Eti) 2:09:12 5. Geoffrey Kusuro (Uga) 2:10:53 6. Peter Kimeli Some (Ken) 2:12:57 7. Douglas Kipsani Chebii (Ken) 2:13:10 8. Stephen Chebogut (Ken) 2:13:56 9. Roman Romanenko (Ukr) 2:15:38 10. Alfers Lagat (Ken) 2:18:18 Moški, 21 km: 1. Rok Puhar (Slo) 1:07:10 (1. DP) 2. Mitja Krevs (Slo) 1:07:50 (2. DP) 3. Jan Brešan (Slo) 1:08:46 (3. DP) 4. Peter Bratulić (Hrv) 1:10:34 5. Timotej Bečan (Slo) 1:10:39 6. David Pleše (Slo) 1:12:35 7. Blaž Orešnik (Slo) 1:13:04 8. Matej Šturm (Slo) 1:13:05 9. Miroslav Nikolić (Slo) 1:13:56 10. Filip Kašpar (Češ) 1:14:28 Moški, 10 km: 1. Jan Kokalj (Slo) 31:45 2. Primož Kobe (Slo) 32:05 3. Dušan Babič (BiH) 32:15 4. Tomislav Novosel (Hrv) 32:57 5. Martin Pintar (Slo) 33:02 6. Oleg Galić (BiH) 33:13 7. Gregor Verbošt (Slo) 33:37 8. Matevž Cimermančič (Slo) 33:42 9. Vito Kunstek (Slo) 33:35 10. Jakob Medved (Slo) 33:45 Ženske, 42 km: 1. Visiline Jepkesho (Ken) 2:22:58, rekord proge 2. Selly Chepyego (Ken) 2:23:15 3. Dibabe Kuma (Eti) 2:23:34 4. Sharon Jemutai Cherp (Ken) 2:25:02 5. Shuko Genemo Wote (Eti) 2:26:10 Ženske, 21 km: 1. Neja Kršinar (Slo) 1:17:47 (1. za DP) 2. Fruzsina Bakonyi (Mad) 1:19:25 3. Eva Zorman (Slo) 1:23:08 (2. za DP) 4. Laura Blatnik Guzelj (Slo) 1:24:01 (3. za DP) 5. Helena Javornik (Slo) 1:27:54 6. Lucija Krkoč (Slo) 1:28:47 7. Tijana Kabić (Srb) 1:29:32 8. Zita Kovacs (Mad) 1:29:34 9. Mojca Jež (Slo) 1:29:38 10. Jelena Kosić (BiH) 1:29:32 Ženske, 10 km: 1. Maruša Mišmaš (Slo) 35:07 2. Katja Podobnik (Slo) 37:55 3. Urška Martinec (Slo) 38:02 4. Breda Škedelj (Slo) 39:02 5. Tina Kozjek (Slo) 39:27 6. Paula Djukanovič (Slo) 40:04 7. Nuša Mali (Slo) 40:10 8. Ines Jozić (Hrv) 40:20 9. Eveliina Maattanen (Fin) 40:24 10. Katja Juhart (Slo) 40:38"
http://zurnal24.si/magazin/film-glasba-tv/tvs-bo-v-taksiju-delil-denar-268034,magazin,268034,"TVS bo v taksiju delil denar Danes na Televizijo Slovenija prihaja novi kviz Taksi. Med zabavno vožnjo s taksistom Jožetom Robežnikom bodo potniki odgovarjali na zanimiva vprašanja in s tem zaslužili denar.  Nič hudega sluteči potniki prisedejo v taksi, ki naj bi jih odpeljal na želeni cilj. Takrat pa se začne njihova dogodivščina! V kabini začnejo utripati luči, zaigra glasba, v vozniku pa prepoznajo znani obraz s televizijskega zaslona. Znašli so se v posebni vrsti taksija – televizijskem studiu na kolesih, kjer lahko zaslužijo denar!Medtem ko jih taksist in voditelj Jože vozi po mestu proti želenemu cilju, se začne napeta igra vprašanj in odgovorov, ki jo skrbno beleži posebni števec v kabini. Za vsak pravilni odgovor potniki zaslužijo lepo vsoto denarja, za vsak nepravilni odgovor pa izgubijo življenje. Težavnost vprašanj se stopnjuje, z njo pa tudi vrednost pravilnih odgovorov. V stiski lahko potniki prosijo za pomoč naključnega mimoidočega ali pa pokličejo znanca s svojim mobilnim telefonom. Igra se konča, ko jih taksist pripelje na cilj, oziroma ko potniki zapravijo vsa tri življenja. V tem primeru izgubijo tudi ves priigrani denar in pristanejo na cesti – ne glede na to, da še niso prispeli na cilj ... Če pa srečno prispejo na končno postajo, jim pripada prislužena vsota. Celo več – na koncu vožnje jo lahko v igri ""Vse ali nič"" celo podvojijo!Nova oddaja Taksi, kviz z Jožetom je narejena po britanski licenci, v svetu pa je format te oddaje razširjen v več kot petdesetih državah po vseh celinah, prav tako je dobitnik mnogih prestižnih nagrad in sodi med najuspešnejše televizijske igrice vseh časov.Kviz bo na sporedu od ponedeljka do petka ob 18.25 na TV SLO 1."
http://zurnal24.si/sport/nogomet/ronaldo-ni-prenesel-ponizanja-279402,sport,279402,"Ronaldo ni prenesel ponižanja Cristiano Ronaldo se rad poigrava s svojimi soigralci, povsem drugače pa je razpoložen, kadar se oni poigrajo z njim. Portugalski superzvezdnik med treningom madridskega kluba ni bil pretirano navdušen, ko ga je s podajo med nogami ''ponižal'' Danilo Luiz da Silva. Olje na ogenj je prilil Marcelo, ki je bil nad potezo klubskega soigralca zelo navdušen. Ronaldo se je začel prerekati s soigralci, nato pa je žogo poslal naravnost proti loži za predstavnike sedme sile. ''Cristiano je jezen. Zdaj imate dovolj materiala za dva dni,'' je novinarjem sporočil Ronaldo in jim v nadaljevanju igrivo pomahal."
http://zurnal24.si/magazin/lepota-telo/ce-ne-prehlad-kilogrami-8211,magazin,8211,"Če ne prehlad, kilogrami! Običajni virus, ki povzroča prehlad, je eden od glavnih krivcev za to, da se redite. To je pred kratkim pokazala raziskava v Louisiani (ZDA). Zadrževanje virusa, ki povzroča prehlad ali zgolj manjše infekcije, v telesu vpliva na povečanje maščobnih celic – konkretno na povečanje maščobnega tkiva. To je vsekakor podatek, ki je zanimiv za tiste, ki se trudijo izgubiti čezmerno telesno težo. Da bi bilo hujšanje, ki ga običajno sestavljata nizkokalorična prehrana in redna vadba, še učinkovitejše, je treba iz telesa izkoreniniti tudi omenjeni adenovirus. Vodja omenjene raziskave Magdalena Pasarica je povedala: ""Ne trdimo, da je virus prehlada edini izvor debeljenja, vendar je raziskava pokazala, da je v nekaterih primerih prav ta virus vzrok za pridobivanje odvečnih oziroma dodatnih kilogramov."" Torej – preverite svoje zdravje pri zdravniku, saj bo mogoče odkril tisto, za kar bi bili verjetno pripravljeni storiti marsikaj – krivca za vašo debelost."
http://zurnal24.si/magazin/film-glasba-tv/robbie-bo-nastopil-s-take-that-54406,magazin,54406,"Robbie bo nastopil s Take That Robbie Williams bo čez približno mesec dni vnovič nastopil s svojo nekdanjo skupino Take That. To bo prvi nastop vseh petih članov po 14 letih. Glasbeni nastop v Royal Albert Hall, ki bo dobrodelne narave, bo prvi nastop Robbieja Williamsa in štirih članov skupine Take That po letu 1995, ko jih je Robbie zapustil, kmalu za tem pa so se razšli tudi drugi člani. K sodelovanju ga je povabil Gary Barlow, znan kot glavno pero skupine. Prihajajoči skupni koncert je potrdil tudi Robbie, ki je pojasnil: ""Da, z Garyjem sva se zadnje čase veliko družila in nekaj bomo zagotovo pripravili."" Pevec je za Daily Mirror še povedal, da si je vse od razhoda želel znova nastopiti s skupino. Take That na začetku kariere © Getty Take That so skupno pot začeli kot kvintet, v katerem so bili poleg Robbieja in Garyja še Howard Donald , Jason Orange in Mark Owen . Leta 1996 so nehali ustvarjati pod imenom Take That in nadaljevali samostojne glasbene kariere. Uspešna vrnitev na sceno Leta 2000 so se Gary, Howard, Jason in Mark odločili za ponovno združitev, kar je bila odlična poteza, saj so bili njihovi koncerti razprodani, številni oboževalci pa niso pozabili njihovih hitov, kot so Relight My Fire , Babe , Pray , Back for Good . Novembra leta 2006 je kvartet izdal album Beautiful World , decembra lani pa je izšel njihov najnovejši izdelek z naslovom The Circus ."
http://zurnal24.si/sport/nogomet/sok-za-slovensko-reprezentanco-259597,sport,259597,"Šok za slovensko reprezentanco Slovenska reprezentanca na kvalifikacijski tekmi z Ukrajino za nastop na Euru 2016 ne bo mogla računati na napadalca Roberta Berića. Slovenska nogometna reprezentanca je pred začetkom priprav na obračun dodatnih kvalifikacij z Ukrajino, ki bo odločal o potniku na evropsko prvenstvo prihodnje leto v Franciji, doživela velik udarec, saj se je na tekmi francoske lige poškodoval Robert Berić. St. Etienne, ki ga je pred začetkom letošnje sezone okrepil nekdanji napadalec Maribora, je v 13. krogu francoske Ligue 1 gostoval v Lyonu in izgubil s 3:0 (1:0). V 78. minuti srečanja - dobrih deset minut po tem, ko je gostujoči trener Cristophe Galtier porabil še zadnjo zamenjavo - jo je v naletu Jordana Ferrija skupil slovenski reprezentant, ki je utrpel poškodbo desnega kolena. Berića je po grobem, predvsem pa nepotrebnem štartu francoskega vezista, oskrbela zdravniška služba, vendar je kljub poskusom, da bi tekmo odigral do konca, predčasno zapustil igrišče.Ferri, ki je za svojo potezo prejel rumeni karton, je bil po tekmi žrtev verbalnih napadov trenerja St. Etienna, ki je 23-letniku očital, da je po nepotrebnem poškodoval enega izmed njegovih nosilcev igre. ''Mlad igralec je, mora se naučiti. Upam, da ga bo v svoje roke dobil disciplinski komite,'' je povedal Galtier in potrdil, da je nadaljevanje sezone za slovenskega napadalca pod velikim vprašajem. ''Berić bi lahko manjkal 15 dni ali šest mesecev.'' Slovenski reprezentant je s tremi zadetki najboljši strelec St. Etienna v letošnji sezoni Ligue 1, z enakim številom ligaških golov pa se lahko pohvali Loic Perrin. Selektor Srečko Katanec je na tiskovni konferenci dejal, da je njegova največja želja zdravje nogometašev, zdaj pa bo moral razmisliti o vpoklicu drugega napadalca. Med kandidati so Tim Matavž, Andraž Šporar in Roman Bezjak. 1er carton rouge oublié #OLASSE #Beric #TeamASSE pic.twitter.com/T9y5LRRBrX — Charles (@CharlesPerrier) November 8, 2015"
http://zurnal24.si/sport/kosarka/kosarkarji-olimpije-ujeti-v-birokratsko-mrezo-151549,sport,151549,"Košarkarji Olimpije ujeti v birokratsko mrežo Košarkarji Uniona Olimpije Goran Jeretin, Vladimir Dašić, Robert Rothbart, Casey Mitchell in Deon Thompson se te dni ne bodo ukvarjali s treningi, ampak bodo stali v vrstah na slovenskih veleposlaništvih v svojih državah. Razlog? Zapleten postopek pridobivanja dovoljenja za bivanje. ""Po slovenski zakonodaji je za prvo vlogo za dovoljenje za bivanje treba vložiti v matični državi. Za zdaj je bila praksa, da je to klub urejal s slovenskim veleposlaništvom v Zagrebu. Vmes se je spremenila zakonodaja oziroma pravilnik, zato so bili košarkarji primorani vložiti prošnjo v matični državi,"" so za zurnal24.si zaplet pojasnili v Unionu Olimpiji, kjer pričakujejo ugoden razplet: ""Pred vstopom v Slovenijo bi si morali pridobiti vizum D. Zanj je bil zahtevan vpis v razvid poklicnih športnikov, ki ga izda ministrstvo za izobraževanje, znanost, kulturo in šport (MIZKS). To pa je za izdajo odločbe zahtevalo vizum D. Gre torej za začaran krog. Ker ni bilo vizuma D, tudi niso mogli pridobiti odločbe. Če bi imeli ta vizum, bi lahko vse papirje uredili na upravni enoti v Ljubljani."" Gre za košarkarje iz držav, ki niso članice Evropske unije, torej Gorana Jeretina, Vladimirja Dašića (oba Črna gora), Roberta Rothbarta (Izrael), Caseyja Mitchlla in Deona Thompsona (ZDA). V teh dneh bodo dokumente urejali na slovenskih veleposlaništvih v svojih državah. ""Predvsem za Američane je težava, ker morajo za izdajo dovoljenja za bivanje predložiti potrdilo o nekaznovanju lokalne policije države, kjer živijo, in FBI. To pa lahko traja minimalno šest tednov. Zapletlo se je pri Thompsonu, ki je v Ljubljani od jeseni. Ker se je v tem času spremenil zakon, nismo mogli vloge vložiti pravočasno, zaradi tega pa je moral odleteti v domovino. Zdaj je pridobil papirje, ki bodo potovali v Slovenijo, nato v ZDA, kjer bo prevzel dovoljenje za bivanje,"" so še sporočili iz Stožic.Situacija je neprijetna in na vsak način bi kazalo postopke napraviti bolj življenjske. Predvsem ni smiselno zahtevati vizuma D, ker to podaljša postopek in prihod v Slovenijo: ""Med drugim je za ta vizum potrebno tudi dokazilo, da je igralec poklicni športnik v svoji državi. In ni rečeno, da imajo vse države urejeno tako kot mi."""
http://zurnal24.si/sport/lochte-ugnal-phelpsa-163539,sport,163539,"Lochte ugnal Phelpsa V dvoboju Američanov Ryana Lochteja in Michaela Phelpsa je zanesljivo zmagal prvi. Phelps je ostal celo brez kolajne na 400 metrov mešano. Svetovni rekord 16-letne Yejeve. Michael Phelps, s 16 kolajnami - 14 zlatimi in dvema bronastima - najuspešnejši športnik v zgodovini olimpijskih iger, je bil šele četrti na 400 mešano. Poleg v zadnjih letih največjega tekmeca Ryana Lochteja, ki je vso konkurenco ugnal za več kot tri sekunde in prišel tako do prvega zlata v Londonu, sta bila od njega hitrejša še Brazilec Thiago Pereira in Kasuke Hagino. Phelps se je sicer le za las uvrstil v veliki finale, saj je zasedel le osmo mesto v kvalifikacijah. Še večji spodrsljaj si je privoščil Madžar Laszlo Cseh. Evropski rekorder je bil namreč le deveti in je ostal brez finalnega nastopa. Na 400 metrov prosto je enaka usoda doletela tudi svetovnega rekorderja Paula Biedermanna. V isti disciplini bi kmalu brez nastopa v finalu končal tudi svetovni prvak Park Taehwan, ki so ga najprej diskvalificirali zaradi prehitrega starta, po pregledu televizijskih posnetkov pa mu le dovolili nastop med osmerico najboljših. V finalu ga je ugnal Kitajec Yang Sun, ki je postavil nov olimpijski rekord, le za sedem stotink pa je zaostal za Biedermannovim svetovnim rekordom. Bron je osvojil Američan Peter Vanderkaay. Nov svetovni rekord Za novo kitajsko zmago je na 400 metrov mešano poskrbela Shiwen Ye. Komaj 16-letna tekmovalka je ob tem zrušila tudi svetovni rekord. S časom 4:28,43 je kar za sekundo in dve stotinki popravila dosežek Stephanie Rice izpred štirih let v Pekingu. Avstralka je bila tokrat šesta, na zmagovalni oder pa sta se povzpeli še Američanka Elizabeth Beisel in Yejina rojakinja Xuanxu Li. Za nov olimpijski rekord pa so na 4 x 100 prosto poskrbele avstralske plavalke. Te so za 64 stotink ugnale Nizozemke, do brona pa je priplavala ameriška štafeta. Izidi, finalne odločitve: - moški, 400 m prosto: 1. Yang Sun (Kit) 3:40,14 2. Tae-Hwan Park (JKo) 3:42,06 3. Peter Vanderkaay (ZDA) 3:44,69 4. Yun Hao (Kit) 3:46,02 5. Conor Dwyer (ZDA) 3:46,39 6. Gergo Kis (Mad) 3:47,03 7. David Carry (VBr) 3:48,62 8. Ryan Napoleon (Avs) 3:49,25 - moški, 400 m mešano: 1. Ryan Lochte (ZDA) 4:05,18 2. Thiago Pereira (Bra) 4:08,86 3. Kosuke Hagino (Jap) 4:08,94 4. Michael Phelps (ZDA) 4:09,28 5. Chad le Clos (JAR) 4:12,42 6. Juja Horihata (Jap) 4:13,30 7. Thomas Fraser-Holmes (Avs) 4:13,49 8. Luca Marin (Ita) 4:14,89 - ženske, 400 m mešano: 1. Shiwen Ye (Kit) 4:28,43 svetovni rekord 2. Elizabeth Beisel (ZDA) 4:31,27 3. Xuanxu Li (Kit) 4:32,91 4. Katinka Hosszu (Mad) 4:33,49 5. Hannah Miley (VBr) 4:34,17 6. Stephanie Rice (Avs) 4:35,49 . Caitlin Leverenz (ZDA) 4:35,49 8. Mireia Belmonte Garcia (Špa) 4:35,62 - ženske, 4x100 m prosto: 1. Avstralija 3:33,15 (Alicia Coutts, Cate Campbell, Brittany Elmslie, Melanie Schlanger) 2. Nizozemska 3:33,79 3. ZDA 3:34,24 4. Kitajska 3:36,75 5. Velika Britanija 3:37,02 6. Danska 3:37,45 7. Japonska 3:37,96 Švedska diskvalifikacija"
https://zurnal24.si/svet/volitve-v-senci-pokojninske-reforme-315778,svet,315778,"Volitve v senci pokojninske reforme V Rusiji danes potekajo regionalne in lokalne volitve, ki jih v veliki meri zaznamuje napovedala pokojninska reforma. Vladajoča stranka Enotna Rusija, ki si je pred dvema letoma v zveznem parlamentu zagotovila ustavno večino, je na udaru, odkar je njen vodja in premier Dmitrij Medvedjev pred tremi meseci napovedal pokojninsko reformo. V anketi, ki jo je minuli teden objavila največja ruska neodvisna agencija Levada Center, 71 odstotkov vprašanih ni zadovoljnih z delom Medvedjeva, kar je rekordno visok odstotek. 68 odstotkov jih ni zadovoljnih z delom parlamenta, povzema nemška tiskovna agencija dpa. Profimedia Po mnenju političnih analitikov bi lahko tako veliko nezadovoljstvo vplivalo tudi na rezultat Enotne Rusije na tokratnih volitvah. ""Vse kaže, da interes za politiko v regijah peša, za položaje se poteguje manj kandidatov kot v preteklih volilnih ciklih,"" je komentiral Nabi Abdulajev iz svetovalne družbe Control Risks Group. Na dan volitev po številnih ruskih mestih potekajo protesti zoper napovedano pokojninsko reformo. Ta naj bi pri moških odhod v pokojnino s sedanjih 60 dvignila na 65 let starosti, ženskam pa s 55 na 60. Epa Rusija Svet Putin v nemilosti dezurni@zurnal24.si"
http://zurnal24.si/magazin/film-glasba-tv/harrison-ford-o-novem-filmu-o-indiani-jonesu-22390,magazin,22390,"Harrison Ford o novem filmu o Indiani Jonesu Igralec Harrison Ford je razkril nekatere skrivnosti prihajajočega in močno pričakovanega filma Indiana Jones in kraljestvo kristalne lobanje, pri snemanju katerega se je zelo zabaval. Legendarni igralec je medijem priznal, da mu ni bilo težko skočiti nazaj v vlogo Indiane Jonesa, zaradi katerega je pred 20 leti postal tako slaven. ""Nikoli se ne naveličam Indiane. Bilo je samo vprašanje, kako najti najboljšo zgodbo, pri kateri se bomo Steven Spielberg, George Lucas in jaz najbolj ujeli. Še pred desetimi leti nikakor nisem verjel, da bom danes še vedno snemal takšen akcijski film,"" je Ford opisal svoje občutje glede najnovejšega dela te pustolovske akcije. Ford je medijem še zaupal, da je zelo užival v delu s Shiem LaBeoufom, ki ga je opisal kot zelo navdušenga in profesionalnega sodelavca. Ford več podrobnosti o samem filmu ni smel razkriti, vse dokler ta naslednji mesec ne bo prišel na velika platna."
http://zurnal24.si/svet/potres-zamenjal-za-severnokorejske-rakete-190174,svet,190174,"Potres zamenjal za severnokorejske rakete Potem ko je zahod Japonske danes zjutraj po lokalnem času stresel potres, je nek uradnik namesto sporočila o potresu po pomoti razposlal opozorilo, da je Severna Koreja izstrelila rakete.  Uradnik je želel poslati sporočilo, s katerim bi preveril, ali je po potresu jakosti 6,3 na letališčih na prizadetem območju nastala škoda. Vendar pa je po nesreči razposlal vnaprej pripravljeno opozorilo o severnokorejskem napadu. Elektronsko sporočilo je prejelo 87 letaliških uradnikov, so povedali na japonskem prometnem ministrstvu, napačno sporočilo pa so preklicali šest minut pozneje.Ob stopnjevanju napetosti na Korejskem polotoku v zadnjem času je Japonska v polni pripravljenosti. Pretekli teden so v Tokiu namestili obrambni sistem patriot, da bi zavarovali to trimilijonsko mesto pred morebitnimi raketami iz Severne Koreje.Današnji preplah ni bil prvi te vrste. Ta teden se je podobna napaka pripetila že uradnikom v mestu Jokohama, kjer so izstrelitev severnokorejskih raket razglasili prek omrežja Twitter in prestrašili vsaj 40.000 svojih sledilcev.V današnjem potresu z epicentrom v bližini otoka Avadži jugozahodno od mest Kobe je bilo sicer po podatkih japonskih oblasti poškodovanih vsaj 24 ljudi, hujših posledic pa ni bilo."
http://zurnal24.si/magazin/lepota-telo/stirje-kilogrami-manj-stiri-leta-vec-46870,magazin,46870,"Štirje kilogrami manj, štiri leta več Ljudje z nizko telesno težo so na videz starejši od vrstnikov z višjim indeksom telesne mase, so ugotovili ameriški znanstveniki. Med težo in videzom obraza obstaja nedvomna povezava in izguba 4,5 kilograma telesne teže človeka tako na videz postara za približno štiri leta. Študija je potekala na dvesto parih enojajčnih dvojčic, ki so jih znanstveniki spremljali dve leti. Obraz začne ob normalnem staranju izgubljati svojo polnost okrog 40. leta, poleg teže pa na njegov videz vpliva življenjski slog. Depresija, kajenje, pretirano uživanje alkohola in sončenje so koži na obrazu še posebno škodljivi. Enak učinek imajo tudi ekstremne diete, s katerimi neprimerno izstradamo telo, kar se odraža tudi na obrazu. O starosti obraza namreč ne pričajo le gube, temveč tudi njegove poteze, ki se pri staranju ali hujšanju izostrijo in s tem dodajo leta. Raziskava je tudi ugotovila, da so samske ali neporočene ženske na videz starejše od poročenih žensk. V prihodnosti bodo podobno raziskavo izvedli tudi na parih moških dvojčkov."
https://zurnal24.si/magazin/vip/zaroka-med-podelitvijo-emmyjev-316217,magazin,316217,"Zaroka med podelitvijo emmyjev Najlepši trenutek letošnje podelitve emmyjev. V Los Angelesu so podelili televizijske nagrade, emmyje, a se o nagrajencih, razen o enem, danes ne govori prav veliko. Režiser Glenn Weiss je namreč vsem ukradel šov. Na odru je za roko zaprosil svojo partnerko Jan Svendsen. »Zelo sem hvaležen, da sem tukaj, a občutek je tudi grenak. V tem trenutku bi bila moja mama najbolj ponosna oseba tukaj, a je pred dvema tednoma umrla. Del mojega srca je zlomljen, ne verjamem, da bo še kdaj cel. A ona bo za vedno ostala v meni. Mama je vedno verjela v to, da je treba poiskati svoj sončni žarek in moje dekle Jan je oboževala. Jan, ti si moj sončni žarek. Mama je imela prav: ne izpusti svojega sončnega žarka. Sprašuješ se, zakaj ti ne pravim 'moje dekle'? Ker te želim klicati 'moja žena',« je povedal. Ko je prišla Jan na oder, ji je na prst nataknil prstan njegove matere To so zmagovalci Serija televizije HBO Igra prestolov je bila proglašena za najboljšo dramsko serijo, serija Amazona ""The Marvelous Mrs. Maisel"" pa za najboljšo komično serijo. Komedija o nesrečni gospodinji (Maisel), ki jo je osvobodila prav komedija, je dobila tudi nagrado za najboljšo glavno žensko vlogo (Rachel Brosnahan), stransko moško vlogo (Alex Borstein) in za režijo ter scenarij, kar je pobrala avtorica serije Amy Sherman-Palladino. To je bilo prvič v zgodovini emmyjev, da je bila za najboljšo komično serijo proglašena stvaritev spletne televizije. V dramskih kategorijah je nagrado za najboljšo žensko vlogo dobila Claire Foy (Krona), za moško pa Matthew Rhys (The Americans). Oba sta imela zadnjo priložnost za to čast, saj Claire Foy več ne bo igrala britanske kraljice Elizabethe II, Rhysova serija pa se je iztekla. Letošnji seznam nominirancev in nominirank je bil rasno oziroma etnično najbolj raznolik doslej, vendar pa so vse nagrade uvodoma šle belcem in voditelj podelitve James Corden se je pošalil, da lahko začnejo nov trend na twitterju: ""emmyji so tako beli"". Nato je trend presekala Regina King z emmyjem za najboljšo žensko vlogo v kratki seriji ali filmu (Sedem sekund), kasneje pa še Darren Criss z emmyjem za najboljšo moško vlogo v mini-seriji televizije FX ""The Assassination of Gianni Versace"". Emmyja za najboljšo stransko žensko vlogo v dramski seriji je dobila Thandie Newton (Westworld), za stransko moško vlogo pa že tretjič za Igro prestolov Peter Dinklage."
https://zurnal24.si/slovenija/crna-kronika/ta-moski-je-s-pistolo-oropal-posto-na-trzaski-cesti-318686,slovenija,318686,"Ta moški je s pištolo oropal pošto na Tržaški cesti Danes okrog dveh popoldne je prišlo do ropa pošte na Tržaški cesti v Mariboru, policija je tja takoj psolala več policistov in kriminalistov. Neznani storilec je vstopil v prostore pošte in s pištolo v roki zahteval, da naj mu izročijo denar. Po dejanju je pobegnil neznano kam, med ropom ni bil nihče poškodovan. Koliko denarja je ukradel, še ni znano. ""Storilec je bil moški, visok med 170 in 180 cm, oblečen v živo oranžno jopico s kapuco na glavi, temne hlače kot trenerko, obute črne copate z belim podplatom, močnejše postave, ovalnega obraza, na desni roki je imel prstan,"" je sporočila policija. Vse, ki bi karkoli vedeli o obravnavanem primeru, prosijo, da to sporočijo policistom, na telefonsko številko policije 113 oziroma na anonimno telefonsko številko 080 1200. dezurni@zurnal24.si"
http://zurnal24.si/magazin/film-glasba-tv/nove-pesmi-morda-ze-letos-113065,magazin,113065,"""Nove pesmi morda že letos"" Danes bodo v sklopu več slovenske glasbe na Radiu 1 svojo pesem Morski ples predstavili Eskobars. Pogovarjali smo se s frontmanom Juretom Lesarjem. Katero pesem boste predstavili danes na Radiu 1 in o čem govori?Predstavili bomo novi singel Morski ples. To je pripoved o mornarjih in njihovi tragediji, ki se odvija na razburkanem morju. Džafest ste osvojili, plato imate, na radiu se uspešno vrtite. Kakšen je naslednji korak za Eskobars? Naslednji korak so koncerti, spot ter ustvarjanje in snemanje novih demo posnetkov. Razmišljamo tudi o koncertih v akustični izvedbi. Tako se veliko načiš o igranju.Slišal sem, da že snemate nov material? Kdaj načrtujete, da ga boste posneli dovolj za naslednjo ploščo in kdaj jo lahko pričakujemo?Ciljamo na to, da bomo novi material posneli že letos, vendar je odvisno, koliko časa bomo potrebovali, da naredimo neko zgodbo. Dela je še veliko, predvsem glede aranžmajev in besedil.Koliko efektivne pomoči imate od glasbene založbe? Ste več efektivne promocije med poslušalci ustvarili sami, s pomočjo spleta (Facebook, YouTube, MySpace)?Založba nam umogoča tisk in izdajo cedejev, intervjuje, naše albume razdeli glasbenim urednikom in s tem poskrbi, da se pesmi vrtijo na radijskih postajah. Za koncerte in spletne strani pa moramo poskrbeti sami. Drugače moramo večji del promocije opraviti sami, saj ima založba poleg nas še druge izvajalce.Kdo se je spomnil Chuck Berry racastih poskokov, ki jih kitaristi izvajate na koncertu? Sem velik fan Chucka Berryja in vedno sem si zelel to početi na odru. Mogoče se zdi smešno, vendar jaz se imam dobro. Na katerih koncertnih odrih vas bomo lahko videli spomladi in poleti?Spomladi bomo nastopili v različnih klubih, poleti pa na festivalih. Podrobnosti bodo kmalu objavljene na naši spletni strani.Katere pesmi pri publiki v živo naletijo na največji odziv?Ponavadi Cosmo blues, Sobotne noči.... V bistvu ima vsaka od pesmi enkrat svoj koncertni večer. Odvisno katero boljše zaigramo.Kakšna besedila pišete zdaj, ko je prva plošča že zunaj? Bodo prihajajoče pesmi bolj osebno-izpovedne, bolj pripovedne ali kaj tretjega?Raje bi to predstavil, ko bo nova plošča zunaj. Vedno sem se rajši izpovedal z glasbo kot pa, da bi komentiral za kaj se gre. Vsekakor pa mislim nadaljevati približno v takem slogu kot na prvi plošči, ker nam je uspelo narediti dober izdelek. Si boste šli v Munchen ogledat koncert Petea Dohertyja?Nisem vedel za ta koncert. Mogoče bom šel. Katere koncerte si boste ogledali v bližnji prihodnosti?Zanima me Roger Waters - upam, da so karte še na voljo. Drugače pa si moram malo bolje pogledati letošnjo koncerno ponudbo."
http://zurnal24.si/magazin/film-glasba-tv/slika-osabnega-doriana-graya-115569,magazin,115569,"Slika ošabnega Doriana Graya Klasiko evropskega romanopisja, Sliko Doriana Graya, si lahko ob 14. uri ogledate v Domu kulture Velenje. Doriana Graya (Saša Tabaković), mladeniča iz londonske visoke družbe s konca 19. stoletja, ob pogledu na svoj mladostni portret prešine misel: »Ko bi lahko ostal večno mlad jaz in bi se slika starala! (…) Svojo dušo bi dal za to!« Želja se mu kmalu začne uresničevati, a se hkrati s staranjem podobe na portretu spreminja tudi njegova osebnost. Krut, ošaben in s pokvarjeno dušo postaja odraz razpadajoče podobe na sliki. Lik Doriana Graya, nekoč predstavnika viktorijanske Anglije, je nadčasoven in zato aktualen tudi danes. Večna mladosti je v dobi individualizma največkrat razumljena kot pogoj za uživanje ter zunanjo lepoto in le redkokdaj sinonim za ohranjanje duhovne vitalnosti. Nemški pisatelj in dramaturg John von Düffel je dramatiziral roman Oscarja Wilda Slika Doriana Graya, ki je ob izidu, leta 1891, zaradi pohujšljivega odnosa do morale vzbudil ogorčenje literarne kritike, a se kasneje uvrstil v klasiko evropskega romanopisja. Cena vstopnice je neznana."
http://zurnal24.si/sport/kosarka/ko-se-utrga-navijacu-44134,sport,44134,"Ko se utrga navijaču Košarkarska liga NBA je najbolj atraktivna na svetu. Pa ne samo zaradi dogajanja na parketu. Tudi na tribunah se ves čas kaj dogaja. Ne verjamete? Poglejte videoposnetek! Pred nekaj dnevi je za šov poskrbel navijač moštva Boston Celtics. Ko se je zagledal na velikem zaslonu, je mladenič zaplesal na hit Bon Jovija Livin' on a prayer in v ZDA postal prava zvezda. Dodajmo še, da ne gre za kakšnega plačanega animatorja. Ni pa znano, ali je fant samo tako velik oboževalec Jona Bon Jovija, ali pa je pred tekmo vase zlil kakšno pivo preveč. Pa saj to niti ni pomembno! Zabaval se je, skupaj z njim pa tudi ostali gledalci v dvorani."
https://zurnal24.si/svet/rad-bi-se-porocil-s-svojim-sinom-259378,svet,259378,"Rad bi se poročil s svojim sinom Legalizacija istospolnih porok je paru iz Pensilvanije prinesla novo težavo. Pravno sta namreč oče in sin.  Preden so bile istospolne poroke dovoljene, so nekateri istospolni pari izkoristili posvojitev, da so dobili pravice, ki pripadajo družini, kot na primer pravica do obiskov v bolnišnici in pravica do dedovanja. Tako je tudi Nino Esposito, upokojeni učitelj, leta 2012 posvojil svojega dolgoletnega partnerja Rolanda Boseea, s katerim sta bila takrat v zvezi že več kot 40 let. Zdaj bi rada posvojitev razveljavila in se poročila, a je sodišče njuno prošnjo zavrnilo, češ da je mogoče posvojitev načeloma razveljaviti le zaradi prevare. ""Nisva mislila, da bova dočakala dan, ko bodo v Pensilvaniji dovoljene istospolne poroke,"" je 78-letni Esposito dejal za CNN. Esposito in Bosee poznata nekaj parov, ki so uspeli razveljaviti posvojitev in se poročiti. Njima pa sodnik ni dovolil razveljavitve posvojitve. Organizacija za zaščito pravic istospolnih parov ACLU upa, da bo o zadevi razsodilo vrhovno sodišče in istospolnim parom omogočilo uresničenje ustavne pravice do poroke. dezurni@zurnal24.si"
http://zurnal24.si/magazin/film-glasba-tv/slovenija-ogorcena-nad-ajdinim-odhodom-158540,magazin,158540,"Slovenija ogorčena nad Ajdinim odhodom Po Ajdinem sinočnjem izpadu iz resničnostnega šova X Factor so se na spletu pojavili številni ogorčeni komentarji na odločitev žirantov. Sinoči sreča ni bila na strani mlade pevke Ajde Kovačič. Simpatična 16-letnica se je namreč v včerajšnji oddaji šova X Factor znašla v rešilnem dvoboju z Ano Soklič, ki pa se zanjo žal ni srečno končal. Žirija je namreč odločila – usodni glas je bil v rokah Aleša Uranjeka, da mora domov Damjanova varovanka. Njihova poteza pa je nemudoma sprožila poplavo ogorčenih odzivov gledalcev oddaje, ki so na spletu izrazili svoje nestrinjanje z njihovo ""porazno"" odločitvijo, kot jo je komentiral gledalec, prepričani, da bi morala Ajda ostati v šovu. ""Definitivno bi morala iti Ajda naprej,"" je prepričan gledalec, ki še dodaja: ""Žalostno od Aleša, da je stisnil rep med noge."" Gledalci se večinoma tudi strinjajo, da bi morali v šovu poleg pevskega talenta upoštevati tudi vedenje tekmovalcev. ""Ana ima res unikaten glas, ampak to ni vse. Moraš se znati tudi obnašati, kontaktirati s publiko, kamerami, z ljudmi,"" je komentiral gledalec, medtem ko drugi navaja: ""Iz oddaje v oddajo bolj stoka. Če mene vprašaš, so vsi pod pritiskom in vsi delajo enako na tem ter celo več kot ona, zato se mi zdi nesmiselno, da ostaja v tekmovanju."" Mnogi pa menijo, da bi si odhod še najbolj zaslužil Matija Jahn. ""Že zdavnaj bi moral X Faktor zapustiti Matija,"" je prepričan uporabnik, s katerim se strinja tudi drug gledalec: ""Matija bi moral domov že pred dvema nastopoma. Ostal je na začetni stopnji, medtem ko so vsi ostali zelo napredovali."" ""Dejstvo je, da se je Matija že izpel. Ne vem, kaj za en glasovalni aparat ima za seboj,"" pa se sprašuje nekdo drug. Pojavila pa so se tudi ugibanja, ali ni bilo že vse vnaprej zrežirano. ""Dogovorjeno je. Ane ne bodo spustili ven, ker so že tri tedne nazaj podpisali pogodbo o njeni zmagi,"" je prepričan neki gledalec. Na spletu je bilo ob poplavi ogorčenih komentarjev sicer zaslediti tudi bolj blage in razumevajoče odzive. ""Meni sta bili obe dobri in verjamem, da se je bilo Alešu težko odločiti, katero bi poslal domov. V vsakem primeru nam gledalcem ne bi bilo prav."" Podoben je tudi naslednji komentar: ""Včeraj so bili vsi odlični, ampak nekdo mora ven, takšna so pravila. Ima pa vsak svojo karizmo. Kako mu bo uspelo naprej, pa bo itak odvisno samo od njega samega, ne od žirije, ki verjamem, da ima vsakič težje delo."""
http://zurnal24.si/magazin/vip/med-intervjujem-prejemal-oralni-seks-103189,magazin,103189,"Med intervjujem prejemal oralni seks Nekdanji košarkar Dennis Rodman je v torek zjutraj poklical v studio radijske postaje v Miamiju, kjer je poskrbel za zanimiv pogovor. Med intervjujem je zvezdnik namreč prejemal oralni seks. Rodman je zjutraj poklical v radijsko oddajo Jorgeja Sedana, da bi se pogovarjala o klubu Miami Heat. Njun pogovor pa je kmalu zmotila ženska, ki je bila v sobi z Rodmanom in se je predstavila kot Teresa. Ker pogovor ni tekel ravno gladko, Rodman pa se je vmes ves čas hihital, ga je voditelj vprašal, ali s Tereso morda seksata. 49-letni košarkar mu je odvrnil, da ne, a hitro dodal: ""Ona samo nekaj vleče."" Zvezdnik se je voditelju nato opravičil, kasneje pa spet zavzdhinil: ""Oh, to je čudovito. Veš, trenutno sem tako zaposlen."" Sedanu pa je bilo tega dovolj: ""Zakaj si me pa potem sploh poklical? Zakaj za vraga se pogovarjaš z mano? Zakaj za vraga me kličeš, če imaš punco tam?"" Avdioposnetek njunega pogovora lahko poslušate tukaj."
http://zurnal24.si/magazin/bizarno/knuta-napadajo-tri-medvedke-98877,magazin,98877,"Knuta napadajo tri medvedke Medveda Knuta v berlinskem živalskem vrtu nadlegujejo tri medvedke, ga ustrahujejo in grizejo. Severni medvedek Knut, ljubljenec občinstva v berlinskem živalskem vrtu, se ne počuti dobro. Odkar so ga preselili v kletko z drugimi medvedi, se sooča z napadi ženskega medvedjega tria, poročajo nemški mediji.Tosca, Nancy in Katjuscha so do Knuta izjemno nasilne, nadlegujejo ga in mu grozijo, štiriletni Knut pa ob tem pogosto konča z globokimi ugrizi. Knut večino časa tako preživi skrit v kotu, od koder prestrašeno opazuje medvedje dame.Knut naj bi sicer spomladi prevzel vlogo svojega očeta in vse tri medvedke oplodil."
http://zurnal24.si/sport/nogomet/tega-se-zeli-znebiti-uefa-279010,sport,279010,"Tega se želi znebiti Uefa Za pestro uverturo pred tekmo Hrvaške in Kosova so poskrbeli hrvaški huligani, ki so napovedovali prekinitev tekme v albanskem mestu Skadar. Grožnje hrvaškega navijača, ki jih je prenesel eden od kosovskih medijev, so se izkazale za neresnične. ''Razočarani smo nad načinom dela Hrvaške nogometne zveze (HNS), zato bomo prekinili tekmo v šesti minuti. To bo znak protesta,'' naj bi za kosovski GazetaOlle povedal podpornik kockastih.Napovedi niso obrodile sadov, saj se je tekma, katero je spremljalo približno 800 hrvaških navijačev, končala brez večjih pretresov. Predsednik policijskega sindikata Nikola Kajkić je za hrvaške medije pred začetkom obračuna potrdil, da niso dobili nobene prijave o morebitni prekinitvi tekme.Čeprav do prekinitve ni prišlo, so srečanje kljub temu zaznamovali neprimerni prizori, ki bodo Hrvaško nogometno zvezo (HNS) znova stali več tisoč evrov. Enaka usodo bo bržkone doletela tudi krovno nogometno organizacijo na Kosovu. Navijači obeh reprezentantc so najprej na mestnih ulicah, nato pa še med samo tekmo, skandirali neprimerna gesla na račun Srbije. ''Ubij Srbina'' in ''Srbe na vrbe'' je odmevalo na stadionu. Posnetek je objavil novinar ABC News Albania Vincent Triest. Njegov posnetek so prenašali tudi številni srbski mediji, ki so novinarja albansko-danskih korenin proglasili za Američana, zato jim je na Twitterju sporočil. ''Jaz nisem Američan, Srbija!!!'' BREAKING: During match between Kosovo and Croatia, played in Albania, both sides shout ""Kill The Serbians, Kill the Serbians"" pic.twitter.com/us8sB32gl0 — Vincent Triest (@VincentTriest) 6 October 2016 Hrvaška je bila zaradi rasističnega skandiranja že pred začetkom kvalifikacij kaznovana z dvema tekmama pred praznimi tribunami, vprašanje pa je, kako bo na novo kršitev reagirala pristojna disciplinska komisija pod okriljem Evropske nogometne zveze (Uefa)."
http://zurnal24.si/slovenija/fusilli-integrali-s-kozjim-sirom-in-buco-272724,slovenija,272724,"Fusilli Integrali s kozjim sirom in bučo Vsi recepti bodo kmalu zbrani na spletni strani Akademija Barilla, mi pa vam zaupamo zmagovalnega kar zdaj - preizkusite ga in postanite svetovni prvak v pripravi testenin tudi vi! Vsi recepti bodo kmalu zbrani na spletni strani Akademija Barilla, mi pa vam zaupamo zmagovalnega kar zdaj - preizkusite ga in postanite svetovni prvak v pripravi testenin tudi vi! Fusilli Integrali s kozjim sirom in bučo Sestavine:2 žlici olivnega oljaPorBučka100 g kozjega sira12 bučkinih cvetov2 žlici bučnega oljaSol Morska solSladka smetanaPrah bučnega olja*Polnozrnate Testenine Barilla Fusilli IntegraliPriprava:Por narežemo na tanke trakce in ga na hitro prepražimo na olivnem olju. Bučko in bučne cvetove narežemo na tanke trakce in dodamo sladko smetano. Medtem v slani vodi skuhamo testenine. Tri minute preden so testenine skuhane, poru dodamo bučko in sladko smetano. Ko so testenine skuhane, jih odcedimo in vmešamo v omako skupaj z naribanim kozjim sirom. Dodamo malo vode, v kateri smo kuhali testenine, in zmešamo. Serviramo s svežimi bučnimi cvetovi, morsko soljo in prahom bučnega olja.*Prah bučnega olja:Beljake položite na pekač in sušite v pečici, dokler ne postanejo hrustljavi. Zdrobite jih in dodajte bučno olje.Pa dober tek! Skupina Barilla Barilla je bila ustanovljena v mestu Parma leta 1877 kot trgovinica s kruhom in testeninami, danes pa je med vodilnimi proizvajalci testenin na svetu, omak za testenine v Evropi, pekovskih izdelkov v Italiji in hrustljavih kruhkov v Skandinaviji. Skupina Barilla ima v lasti 29 proizvodnih enot (14 v Italiji in 15 v tujini) and izvaža v več kot 100 držav. Vsako leto proizvede približno 1700000 ton prehrambenih izdelkov, pod blagovnimi znamkami Barilla, Mulino Bianco, Harrys, Pavesi, Wasa, Filiz, Yemina e Vesta, Misko, Voiello in Adacemia Barilla. Skupina Barilla temelji na enem in edinem načinu poslovanja: “Dobro zate, dobro za planet.”“Dobro zate” se izraža v tem, da nenehno izboljšujemo naše izdelke, ljudi pa motiviramo k izbiri zdravega življenjskega stila. Izboljšati želimo tudi dostop do hrane in družbeno vključenost. “Dobro za planet” pa se izraža v spodbujanju in vzpostavljanju trajnostnih dobavnih verig in v zmanjšanju količin CO2 emisij ter porabe vode med proizvodnjo. Za več informacij obiščite:www.academiabarilla.com/press/default.aspxwww.barillagroup.com"
http://zurnal24.si/slovenija/crna-kronika/porocila-se-bo-s-sestrinim-morilcem-177452,slovenija,177452,"Poročila se bo s sestrinim morilcem Moški, ki so ga za umor dekleta obsodili na 13 let zapora, se bo poročil z njeno sestro dvojčico.  Victor Cingolani je v 19-letno manekenko Johano Casas leta 2010 izstrelil dva naboja. Dekle je umrlo, Cingolanija pa so obsodili na 13 let ječe. Morilca pa kmalu čaka zelo romantičen dogodek. Namerava se poročil, in sicer s sestro dvojčico svoje žrtve. 22-letna Edith Casas je za medije povedala, da je njen zaročenec nedolžen in da niti muhi ne bi storil nič žalega. Mati bodoče neveste je že izjavila, da bo storila vse, kar je v njeni moči, da do poroke ne bo prišlo. ""Odrasla je, zato bomo poroko le težko preprečili. Šli bomo na sodišče in zahtevali, da jo pregleda psihiater. Če nas vprašate, Edith ne ve, kaj počne,“ je izjavila zaskrbljena mati."
http://zurnal24.si/magazin/vip/janez-in-urska-se-bosta-vzela-9984,magazin,9984,"Janez in Urška se bosta vzela Med premiernim nastopom pred televizijskimi kamerami je Urška Bačovnik napovedala, da se bo po vsej verjetnosti poročila s premierjem Janezom Janšo. ""Če bo šlo tako naprej, se bova poročila,"" je potrdila Bačovnikova, natančnega datuma veselega dogodka pa ni povedala. Bačovnikova je to izjavila v štabu Lojzeta Peterleta, ki mu je prišla izrazit svojo podporo po objavi neuradnih volitev za predsednika države. Po lastnih besedah se doslej ni nič kaj preveč redno udeleževala volitev, vendar je v zadnjem času spoznala, da je izražanje posameznikove volje na volitvah pomembno. Glede svoje večje angažiranosti v javnem življenju je dejala, da je ""politika del mojega Janeza"", sama pa ima veliko dela ob začetku kariere zdravnice."
https://zurnal24.si/sport/pricakovan-razplet-na-vrhu-teja-25-245144,sport,245144,"Pričakovan razplet na vrhu, Teja 25. Finka Kaisa Mäkäräinen je zmagovalka biatlonske tekme za svetovni pokal na Holmenkollnu. Teja Gregorin je osvojil 25. mesto. Prvo od preizkušenj svetovnega pokala v biatlonu na Holmenkollnu nad Oslom, ženske so se merile v posamični preizkušnji na 15 kilometrski razdalji, sta pričakovano dobili najboljši biatlonki v tej sezoni. Zmagala je Finka Kaisa Mäkäräinen pred Belorusinjo Darjo Domračevo. Najboljša Slovenka je bila Teja Gregorin na 25. mestu. Mäkäräinenova je s preizkušnjo opravila brez večjih napak, z brezhibnim streljanjem, pokrila je vse tarče, in hitrim tekom je za več kot minuto prehitela prvo izzivalko. Drugouvrščena v skupnem seštevku Domračevo, ki je bila enkrat nenatančna, je za Finko zaostala natanko minuto in 18 sekund ter zasedla drugo mesto. Tretja je bila tretjeuvrščena skupno Čehinja Veronika Vitkova, ki je bila tako kot Finka z vsemi pokritimi tarčami natančna na strelskih postajah, ni pa imela tako hitrih smuči, za zmagovalko je namreč zaostala minuto in 20 sekund. Najboljša Slovenka je bila Teja Gregorin na 25. mestu, z dvema zgrešenima tarčama in zaostankom več kot pet minut (+5:28,7). Andreja Mali in Anja Eržen sta zasedli mesta pri repu uvrščenih. Svetovni pokal, Holmenkollen, biatlon 15 km (Ž): 1. Kaisa Mäkäräinen (Fin) 43:54,8/0 2. Darja Domračeva (Blr) + 1:18,3/1 3. Veronika Vitkova (Češ) + 1:20,9/0 4. Laura Dahlmeier (Nem) + 2:28,2/0 5. Monika Hojnisz (Pol) + 2:51,5/0 6. Julija Džima (Ukr) + 3:20,4/0 7. Irina Varvinec (Ukr) + 3:26,7/0 8. Franziska Hildebrand (Nem) + 3:43,9/2 9. Gabriela Soukalova (Češ) + 3:59,4/1 10. Anais Bescond (Fra) + 4:04,6/1 ... 25. Teja Gregorin (Slo) + 5:28,7/2 70. Andreja Mali (Slo) +10:01,4/6 72. Anja Eržen (Slo) +10:14,4/3"
http://zurnal24.si/magazin/tortilje-s-sojo-in-zelenjavo-28570,magazin,28570,"Tortilje s sojo in zelenjavo Tortilje lahko naredite na mnogo načinov, najbolj lahkotne pa bodo s sojinim tofujem in zelenjavo! Recept preberite na Jazkuham.si"
http://zurnal24.si/slovenija/vlada-predlaga-da-bi-delavcu-lahko-dali-odpoved-brez-razloga-275835,slovenija,275835,"Vlada predlaga, da bi delavcu lahko dali odpoved brez razloga Vlada bi uzakonila odpuščanje zaradi nezaupanja oziroma medsebojnega neujemanja. Ministrstvo za delo predlaga nov razlog za odpoved pogodbe o zaposlitvi – odpoved zaradi pomanjkanja zaupanja oziroma medsebojnega neujemanja, poroča Dnevnik. Sindikati so ogorčeni in opozarjajo, da bi v primeru uzakonitve takšnega predloga sledila splošna stavka. Vlada je delovni skupini, ki pripravlja ukrepe v okviru dokumenta Za dostojno delo, ki so ga objavili marca, konec junija predlagala nov razlog za odpuščanje delavcev, in sicer ""odpoved pogodbe zaradi pomanjkanja zaupanja oziroma medsebojnega neujemanja"". Na ministrstvu predloga še ne želijo komentirati, saj razprava še poteka. Pogajanja s socialnimi partnerji se bodo predvidoma nadaljevala jeseni. Komentirati ga niso želeli niti delodajalci. Andrej Zorko iz Zveze svobodnih sindikatov Slovenije (ZSSS) in član delovne skupine je pojasnil, da bi predlog v praksi pomenil, da bi lahko delodajalec odpustil kogar koli in kadar koli, preprosto že zato, ker mu pač ne bi bil všeč, v tolažbo pa bi nesimpatični delavec prejel odpravnino in nadomestilo za brezposelnost, kot sicer velja za odpoved iz poslovnega razloga. Sindikati: Popolnoma nesprejemljivo Zorko je ob tem poudaril, da je predlog za sindikate popolnoma nesprejemljiv in da so vladi že ob njegovem prejemu zagrozili z uporabo vseh sindikalnih sredstev. ""Taka rešitev bi bistveno poslabšala pravno varstvo zaposlenih, saj bi šlo praktično za odpoved brez razloga,"" je dejal."
http://zurnal24.si/magazin/vip/eva-longoria-kupila-cecin-cede-87812,magazin,87812,"Eva Longoria kupila Cecin cede Eva Longoria je šokirala hrvaško javnost. Lepa igralka je namreč na neki stojnici kupila cede srbske pevke Svetlane Ražnatović – Cece.  Razočarana gospodinja Eva Longoria je razočarala Hrvate, pri katerih se zadnje dni mudila s svojim možem Tonyjem Parkerjem in prijatelji. Igralka se je namreč na neki stojnici v Skradinu založila s cedeji srbskih turbofolk izvajalcev. „Zagledala sem jo pri svoji stojnici,“ je dejala prodajalka, ki sprva ni bila prepričana, da gre za popularno igralko. Dodala je, da je slednje dojela šele, ko je opazila številne fotografe.„Hotela je kupiti cedeje najpopularnejših glasbenikov na področju Balkana, jaz pa sem ji predlagala, naj se odloči za Ceco in Seko Aleksić,“ je povedala prodajalka, ki je svojo zgodbo prodala srbskemu časopisu Svet."
http://zurnal24.si/slovenija/komentarji-in-kolumne/jansa-jankovic-ah-da-se-le-hitro-spelje-135701,slovenija,135701,"Janša, Janković? Ah, da se le hitro spelje! Kaj zahtevamo od bodočega premierja? Da se bo hitro pobral, ko nam bo presedel. Od vseh kandidatov za novega premierja, trajnega ali začasnega, pričakujemo predvsem eno: da bo, če bo izbran, najprej olajšal pot do predčasnih volitev.Prav vseeno je namreč, kdo bo zmagal: Janez Janša, Zoran Janković, Matjaž Hanžek ali kdo četrti. Vsakdo nam bo zelo hitro zrasel čez glavo. Vsakogar bomo imeli dovolj najpozneje po dveh letih. Zato je pomembno predvsem eno: izogniti se moramo podobni agoniji, kakršno doživljamo že vsaj eno leto. Izogniti se moramo zapravljanju časa. Ko zaupanje v vlado pade praktično na nič, ko vlada razpade, ko ni zmožna opraviti najpomembnejših nalog, jo je treba čim prej zamenjati.Obljuba. Zato bo med najpomembnejšimi obljubami v bližnji volilni kampanji napoved sprememb zakonodaje, ki bodo omogočile hitro odstranitev prihodnje in vseh naslednjih vlad. Takšna napoved bo tako pomembna kot projekti za oživljanje gospodarstva, varčevanje v javnem sektorju in reforme.Nič hudega, če bomo že po letu ali dveh menjali bodisi Janševo vlado narodne enotnosti bodisi Jankovićevo revitalizirano levico ali kakšno gibanje. Nič hudega, če bomo naslednjih nekaj let doživljali hitre menjave vlade, kakršne je pred leti preživljala na primer Italija. To je manjše zlo kot zdajšnje vegetiranje. Zato je interes državljanov predvsem to, da dobimo možnost hitre zamenjave oblasti. Kdo bo prišel na oblast, bo potem manj pomembno."
http://zurnal24.si/sport/kosarka/sagadinovi-mladci-premagali-litovce-160950,sport,160950,"Sagadinovi mladci premagali Litovce Slovenska košarkarska reprezentanca, ki se pripravlja za evropsko prvenstvo mlajših članov v Sloveniji, je v uvodnem krogu mednarodnega turnirja v španski Murcii premagala Litvo s 93:89. Izbranci Zmaga Sagadina se bodo v soboto pomerili s Španci, dan kasneje pa še z Ukrajinci. V slovenski reprezentanci je bil na petkovi tekmi najbolj prepričljiv Klemen Prepelič s 24 točkami, Gezim Morina in Alen Omić pa sta jih dodala po 16. ""Tekma je bila vseskozi napeta. Litovci so povedli z 10 točkami razlike, a smo mi z delnim nizom 9:0 znova ujeli priključek. Na začetku tretje četrtine smo v seriji zadeli nekaj trojk, prevzeli pobudo in povedli za deset točk. Žal tega nismo znali pretvoriti v še višjo razliko. Litovci so to izkoristili ter poskrbeli za napeto končnico. Tam smo spet naredili nekaj napak, a kljub temu ohranili trezno glavo in slavili prvo zmago na turnirju,"" je po današnji tekmi dejal Prepelič."
http://zurnal24.si/sport/nogomet/bolan-tudi-luis-ibanez-52994,sport,52994,"Bolan tudi Luis Ibanez Potem ko je pred kratkim prašičjo gripo staknil nogometaš Dinama iz Zagreba Pedro Morales, je zbolel tudi njegov soigralec Luis Ibanez, ki se ne bo udeležil priprav na Rogli. Vendar pa iz vodstva Dinama zaenkrat zanikajo, da bi šlo za virus prašičje gripe. Argentinec z ekipo tako ni odpotoval na priprave na Roglo, saj je ostal na zdravniškem pregledu v Zagrebu, kjer so opravili tudi krvne teste in slikali pljuča. ""Po rezultatih prvih raziskav nič ne kaže na prašičjo gripo,"" je javnost pomiril Siniša Jagodić, član uprave, zadolžen za odnose z javnostmi. Ibanez je s premora prišel prehlajen in v klubu niso želeli tvegati poslabšanja bolezni, zato so ga odpeljali v bolnišnico. Velja omeniti, da se je v zadnjem času z virusom okužilo kar nekaj argentinskih nogometašev."
https://zurnal24.si/avto/testi/mazda6-test-sport-combi-cena-dizel-315796,avto,315796,"Test: Mazda6: dobra kupčija Mazda bo k nam čez mesec dni pripeljala prenovljeno šestico, če boste imeli srečo, pa lahko dober posel sklenete za avto, ki smo ga ""pred iztekom roka"" preizkusili na testu. Lovci na kupčije dobro vedo, da se nakup modela tik pred prihodom novega ali prenovljenega najbolj izplača. Lahko bi celo zapisali, da lovijo avtomobile ""pred iztekom roka,"" čeprav jim bodo ti avtomobili skoraj enako dobri, kot tisti, ki prenovljeni in nekoliko posodobljeni prihajajo za njimi dolgo služili za bistveno manjši denarni vložek. Avto Ni vseeno, ali v vas trči mazda MX-5 ali VW scirocco Dobra plat nakupa takega vozila je pogosto tudi ta, da so v generacijah pred iztekom vse morebitne napake že odpravljene, pogosto pa takega z najbogatejšo opremo dobimo za ceno prihajajočega z osnovno opremo. Na ta način si prodajalci zagotovijo, da ""pospravijo skladišče"" in ga pripravijo za prihod novih modelov, po drugi strani pa ohranjajo zanimanje za vozilo, čeprav je na trgu že dalj časa. Saša Despot Zapisano velja za domala vse prodajalce, pogosto pa je treba imeti srečo, da sploh prideš do takega avtomobila, saj bodo dobri in izkušeni prodajalci dobro preračunali, kakšno zalogo morajo narediti pred prihodom novega modela. Avto Mazda2: kot v reklami za clia iz leta 1993 Kot zapisano, na testu smo imeli karavansko mazdo 6, založeno z opremo revolution navi, kar pomeni založeno s pripomočki za varnost in udobje, do zaslona z navigacijo, HUD zaslona (projekcijski zaslon), kakovostni materiali ... Saša Despot DNK je zelo podoben šestici, ki bo na naše ceste sicer v posodobljeni obliki, z nekaj večjim zaslonom, dodatno izolirano notranjostjo, večjim projekcijskim zaslonom in še nekaj več opreme (vtise iz prve vožnje si lahko preberete tukaj), zapeljala že čez dober mesec dni, a zna biti za zdaj ""še nova"" šestica privlačna za tiste, ki se požvižgajo na to, da ima njihov sosed novejši model in jim bo raje v žepu ostal denar za družinsko pot pozimi na toplo Tajsko, pa še kaj utegne ostati na strani ob dobrem barantanju. Avto Mazda ima usodo v svojih rokah Saša Despot Čeprav je od prihoda aktualne generacije minilo več kot le olimpijsko obdobje (beri 4 leta), pa so pri Mazdi vseskozi posodabljali šestico. V množično uporabo so denimo prišli veliki zasloni na dotik v obliki tablic, vedno večji tehnični pripomočki kot je projekcijski zaslon ali delno digitalni merilniki, predvsem pa so proizvajalci izboljševali dinamične karakteistike in udobje ter varnost. Pri Mazdi so bili ob predstavitvi šestice med vodilnimi na področju varnosti, zato je tudi aktualna šestica, ki smo jo vozili s svojo opremo in so jo skozi leta dopolnjevali, v vrhu v svojem razredu po varnosti. Serijsko v opremi revolution top (testna mazda šest je bila z opremo revolution, ki je pod revolution top) vključuje praktično vso varnostno opremo. Ima tudi polne in prilagodljive led žaromete, ki že davno niso več zgolj trend, ampak tudi v praksi ponoči z belo svetlobo, s katero razsvetljujejo tudi v ovinek povečujejo varnost. Saša Despot Tukaj je Avto Mazda uvaja hibrid med dizlom in bencinarjem Sistem samodejnega zaviranja v sili AEB (Smart City Brake Support - SCBS) še vedno velja za prepoznavni znak šestice, saj ne deluje po tehnologiji laserja, temveč so prešli na tehnologijo še boljše kamere. V varnem okolju Centra varne vožnje na Vranskem smo pred časom preizkusili ta sistem, ki je samodejno pred oviro zaviral tudi pri hitrosti 80 km/h, kar je lahko vzor tudi za veliko dražja vozila. Ob samodejnem polnem zaviranju se je ustavil pred oviro in to nekaj metrov prej. Poleg tega prepoznava tudi pešce, kar je danes sicer nuja tudi v manjših vozilih. Saša Despot Če bi vedela ... Avto Mazda CX-5 presenetila in šokirala Pri Mazdi so se tudi sodeč po prenovljeni izvedenki, ki smo jo pred poletjem preizkusili na mednarodni predstavitvi, naučili to, da zaslon na dotik ni dovolj velik (v testnem vozilu je meril 7-palcev), saj zdaj prihaja za palec veči zaslon, tudi head-up projekcijski zaslon so razširili, vseeno pa tudi serijski HUD v testnem vozilu ponuja vse kar voznik potrebuje za svojo vožnjo in še več. Na žalost meniji ostajajo v angleškem jeziku, med minuse smo uvrstili še premikanje med radijskimi postajami s pomočjo okroglega gumba, saj moramo v primeru, da nimamo prednastavljenih postaj, vedno znova posebej v meni in iskati postaje. Zamudno. Vrtljivi gumb je drugače odličen in hiter način za premikanje po zaslonu. Saša Despot Zelo dobro se je na avtocesti obnesel radarski tempomat (tudi del serijske opreme testnega vozila), ki samodejno prilagaja hitrost ostalim vozilom, to pa za voznika pomeni bistveno manj utrujajočo vožnjo. Še posebej zato, ker je dovolj odziven, kar pomeni, da zavira z občutkom, enako velja za hitrost pospeševanja. Vseeno se nam je zgodilo, da nam je kakšen nestrpen voznik tudi pohupal, ko avto sam ni pospeševal še bolj silovito. Šestica Avto Mazda6 med serijsko opremo dodala zrelo eleganco Uporaben se nam je zdel cross traffic alert oziroma opozorilo na prečni promet, ki opozarja na druge voznike v trenutkih vzvratne vožnje in s tem preprečuje morebitne trke, saj voznika opozarja s piskom ali pa celo samodejno zavre, če zazna nevarnost. Dober tudi zato, ker je slika serijske kamere na 7-palčnem zaslonu dobro vidna, tudi ponoči. Saša Despot Head-up (HUD) prosojni zaslon pred vetrobranskim steklom, ki je bil v našem primeru serijski, res ni največji (ob prenovi so ga konkretno povečali), zato pa podaja veliko informacij, kar izboljšuje vidnost in osredotočenost na vožnjo. Spremljali smo podatke o hitrosti avta, osnovna navodila navigacijske naprave, nastavitve tempomata in trenutno omejitev hitrosti. Kamera prepoznava prometne znake, v primeru, da zazna prekoračitev hitrosti, to ustrezno prikaže na HUD zaslonu. Zgodilo se je, da je bilo vidno polje kamere preveč umazano, takrat je sistem uporabil podatek o trenutni omejitvi iz navigacijske naprave. Saša Despot Kakovosti izdelave ni oporekati. Vse je sestavljeno dobro, ob dotiku materialov smo občutili kakovost. Enako je bilo vsakič, ko smo obrnili okrogel gum za upravljanje s klimo ali gumb vmesnika za upravljanje z multimedijo. Prav nič ne deluje plastično. Nekoliko manjši kot pri konkurentih so sedeži, so pa dobro profilirani, tudi pozicija sedenja za volanom je izrazito športna. Želeli bi si malo večjih odlagalnih površin. Tako zadnja klop kot prtljažnik sta odmerjena v skladu z razrednim povprečjem. Na poti na dopust v hotel sem ob dveh majhnih otrocih vso kramo pospravil v prtljažni del, vendar pa so prtljažna vrata pomična le ročno. Kjer se mi v primerjavi s konkurenco šestica zdi odlična je kombinacija ročnega menjalnika in dvolitrskega dizelskega motorja s 110 kilovatov oči (150 KM). Ne gre za najzmogljivejšo kombinacijo v ponudbi Mazde, niti ne morem zapisati, da je najbolj dinamičen avtomobil med konkurenti. Zato pa znova prepriča Mazdin šeststopenjski ročni menjalnik z izjemno kratkimi hodi prestavljanja, taka je tudi ročica, ki voznika spodbudi k bolj dinamični vožnji, če si tega zaželi. Športno plat karavanske šestice dopolnjuje odlični volanski mehanizem, je pa podvozje na poti do hrvaške obale malce trše in glasnejše premagovalo luknje, kot najboljši karavani v razredu. Saša Despot 2,2-litrski turbo dizelski motor kot tak je s 110 kilovati moči logična izbira, saj je hkrati dovolj zmogljiv in tudi najbolj varčen med dizli. Čeprav bi si v nizkih vrtljajih želeli še nekaj več navora in moči, predvsem, ko je treba ""potegniti v klanec, pa v srednjih vrtljajih toliko bolj pokaže svojo živahno plat. Cena vozila, ki ima serijsko od zgoraj naštetega dodatno še sistem za ohranjanje vozila na voznem pasu, prepoznavanje vozil v mrtvem kotu, tudi zadaj ogrevana sedeže, sistem za prepoznavanje prometnih znakov, serijska je tudi vzvratna kamera, stane 30.450 evrov, dodatnih 500 evrov je stala še navigacijska naprava. Glede na to, da gre za vozilo pred iztekom roka, pa vam utegne prodajalec nameniti še zajeten popust, ki je odvisen tudi od vaših sposobnosti barantanja. Vsekakor velja pretehtati ali čakati na novega ali pohiteti po tiste, ki še čakajo na zalogi. Po zagotovilih uvoznika jih nekaj še je na zalogi. Saša Despot Podatki o vozilu: (Mazda6 Sport Combi CD150 Revolution navi) Prostornina motorja: 2191 ccm, dizelski, štirivaljni Moč motorja: 110 kW (150KM) pri 4.500 vrt./min Navor: 380 Nm pri 1.800 vrt./min Zmogljivosti: 210 km/h, 9,2 sek. od 0 do 100 km/h Poraba na testu (skupna): 6,2 litra/100 km Dimenzije (D x Š x V v mm): 4.805 x 1.840 x 1.457 medosna razdalja 2.750 Prostornina prtljažnika (v litrih): 522 Cena (v evrih): 23.990 (osnovni) / 30.950 (testni z dodatki) Plus: Poraba goriva, kakovost izdelave, cena, delovanje nassprednih pripomočkov; Minus: Angleški meniji, le 7-palčni osrednji zaslon, prtljažna vrata brez možnosti električnega pomika;"
http://zurnal24.si/magazin/vip/justin-in-taylor-velika-zmagovalca-152762,magazin,152762,"Justin in Taylor velika zmagovalca  Zeleni sluzi na sinočnji podelitvi Kids' Choice Awards, na kateri sta slavila pevca Justin Bieber in Taylor Swift, ni mogla uiti niti prva ameriška dama Michelle Obama. Včeraj je v Los Angelesu potekala že 25. podelitev Kids' Choice Awards, ki so se je udeležili najbolj priljubljeni hollywoodski zvezdniki med najstniškimi in mlajšimi gledalci ter poslušalci. Najstniški idol Justin Bieber, ki je bil presenečenje večera, je iz rok gostitelja Willa Smitha prejel nagrado za najboljšega glasbenega izvajalca, pop idola pa so oboževalci izbrali tudi za zvezdnika, ki bi ga najraje videli ""zalitega"" z zeleno sluzjo. Taylor Swift pa je ameriška prva dama Michelle Obama podelila nagrado za dosežke na humanitarnem področju za njeno delo proti nasilju in pomoči žrtvam uničujočih orkanov na jugu ZDA. Otroci so svojega oskarja za najljubšo glasbeno skupino namenili bendu Big Time Rush, Selena Gomez pa je odnesla tako nagrado za najboljšo pevko kot tudi za najljubšo televizijsko igralko. Ostale nagrajence si oglejte spodaj. Prireditev je seveda tradicionalno minila tudi v znamenju zelene sluzi in povezovalec večera Will Smith je že ob pričetku podelitve opozoril: ""Nihče ni varen pred sluzjo."" No, to je že prva doživela oskarjevka Halle Berry, sledili pa so ji še številni drugi zvezdniki. Dogodek so s svojimi glasbenimi nastopi med drugim popestrili Katy Perry in priljubljena britanska zasedba One Direction. Vsi nagrajenci: Najljubši film: Alvin in veverički 3 Najljubši filmski igralec: Adam Sandler Najljubša filmska igralka: Kristen Stewart Najljubša TV serija: Victorious Najljubši resničnostni šov: Wipeout Najljubši TV igralec: Jek Short Najljubša TV igralka: Selena Gomez Najljubša risanka: SpongeBob SquarePants Najljubši animirani film: Obuti maček Najboljši glas, posojen v animiranih filmih: Katy Perry (Smrkci) Najljubši filmski pretepač: Taylor LAutner Najljubša glasbena skupina: Big Time Rush Najljubši glasbeni izvajalec: Justin Bieber Najljubša glasbena izvajalka: Selena Gomez Najljubša pesem leta: Party Rock Anthem, LMFAO Najljubša knjiga: Diary of a Wimpy Kid Najljubša videoigrica: Just Dance 3 Najljubši športnik: Tim Tebow Najljubša športnica: Danica Patrick"
https://zurnal24.si/sport/mankoc-ima-enake-tezave-kot-mancevic-90412,sport,90412,"Mankoč ima enake težave kot Mancevič Zgodba o bojkotu plavalnega trenerja Dimitrija Manceviča dobiva nove razsežnosti. Žurnal24 se je pogovarjal s Petrom Mankočem, ki pravi, da Manceviča popolnoma razume. Več v intervjuju spodaj. Odprto pismo o bojkotu Manceviča si lahko preberete tu. Kako bi na kratko pokomentirali odločitev Manceviča, da zvezi in medijem pošlje odprto pismo o svojem nestrinjanju s Plavalno zvezo Slovenije (PZS)? Tako kot je že sam rekel, če nekdo dolguje denar in potem ni odgovorov … Razumem, da kdaj pa kdaj nimajo denarja, da se zadeve ne da takoj rešiti, ampak če se nočeš o tem niti pogovarjati ali pa to ignoriraš, potem ga popolnoma razumem. Imate tudi vi podobne težave s PZS? Imam točno enake težave! Odgovor predsednika PZS Darjana Petriča na očitke Plavalni zvezi Slovenije: TUKAJ! Kaj za vas kot plavalca pomeni takšen bojkot za nadaljnjo kariero?Midva (z Mancevičem, op. p.) bova lahko še vedno sodelovala naprej. Odnos zveze pa ni pravi glede na to, kaj vse sva dosegla. Pa saj nisva samo midva, verjetno ima še kdo drug takšne težave. Pričakovali bi najinim uspehom primeren odnos, vsaj kakšna pojasnila, pogovor ali karkoli. Ne pa odnos, kot da nismo nikoli sploh bili pri plavalni zvezi. Kaj bi lahko izboljšalo vaš položaj? Menjava vodstva morebiti? Iz srca vam povem, da smo tudi pri prejšnjem vodstvu imeli težave. Razen leta 2008, ki je bilo edino leto, ki je potekalo normalno – tako kot je treba. Tudi v preteklih letih sem imel težave, po navadi zaradi tega, ker sem povedal, kaj me je motilo. Večina ostalih pa je bila tiho. Jaz sem imel na srečo takšne rezultate, da sem lahko rekel in da sem jo po domače povedano brez kakšnih vidnejših posledic lahko dobro odnesel. Delno pa so me tudi poslušali. Sedaj lahko rečem, da je vsaj iz mojega vidika precej slabše, kot je nekoč bilo. Ali obstaja možnost, da bi v prihodnje tekmovali za drugo državo? Bolj ne kot ja, ker se je Tina (Maze op. p.) s svojimi zvezami tako ''zasigurala'', da če danes menjaš državo, eno leto ne smeš nastopati, česar pa si pri mojih 32 letih ne bom privoščil."
http://zurnal24.si/svet/googlu-sedem-milijonov-dolarjev-kazni-184836,svet,184836,"Googlu sedem milijonov dolarjev kazni Googlova vozila s kamerami naj bi nezakonito prestregla informacije, poslane prek nezavarovanih brezžičnih omrežij. ""Sedem milijonov dolarjev je za Google drobiž,"" pravijo v skupinah za zaščito pravic potrošnikov.  Ameriški internetni velikan se je pogodil za odškodnino v višini sedem milijonov dolarjev v tožbi, ki je bila proti njemu vložena v povezavi s sporno storitvijo Street View. V poravnavi je Google obljubil še, da bo svoje zaposlene bolje podučil o zasebnosti podatkov ter da bo podprl nacionalno kampanjo, s katero bodo Američane opozarjali na potrebo po zavarovanju brezžičnih omrežij. Google je kršil lokalno zakonodajo Po podatkih ameriškega centra za zasebnost elektronskih informacij so preiskave zaradi obtožb, da so vozila, ki so fotografirale soseske za storitev Street View, zbirala tudi informacije iz nezavarovanih brezžičnih omrežij, stekle v več deset ameriških zveznih državah. Vsaj devet držav je ugotovilo, da je Google kršil lokalno zakonodajo. Del dogovora o poravnavi je tudi Googlova obljuba, da bodo podatke o elektronskih naslovih, geslih, zgodovini brskanja in vse ostalo, kar so ujela vozila v ZDA med letoma 2008 in 2010, uničili. ""S poravnavo ščitimo pravice ljudi, informacije o katerih so bile zbrane brez njihovega privoljenja,"" je poudaril generalni tožilec v New Yorku Eric Schneiderman. ""Potrošniki imajo pravico do zaščite ključnih osebnih in finančnih informacij pred neprimerno in nezaželeno uporabo s strani korporacij, kot je Google,"" je še poudaril. ""Podatkov nismo uporabili, niti pregledali"" V Googlu pa so zagotovili, da se trudijo spoštovati vse pravice do zasebnosti. ""V tem primeru nam to ni uspelo, zato smo se hitro odločili poostriti sisteme,"" so poudarili. ""Vodje projekta nikoli niso želeli teh podatkov, nismo jih uporabili, niti pregledali,"" so še zagotovili ob tem. ""Sedem milijonov je za Google drobiž"" Negativno pa so se na pogoje poravnave odzvali v skupinah za zaščito pravic potrošnikov. ""Sedem milijonov dolarjev kazni je za Google drobiž,"" je tako poudaril vodja ene od skupin John Simpson. ""Zahtevati od Googla, da poduči potrošnike o zasebnosti, pa je kot zahtevati od lisice, da kokoši poduči o tem, kako zagotoviti varnost kurnika,"" je bil še slikovit."
https://zurnal24.si/magazin/vip/razkrili-vzrok-smrti-pevke-the-cranberries-315669,magazin,315669,"Razkrili vzrok smrti pevke The Cranberries Dolores O'Riordan ni storila samomora. Osem mesecev po smrti pevke skupine The Cranberries, Dolores O'Riordan, so oblasti razkrile vzrok smrti. Pevko so januarja našli v kopalni kadi v londonskem hotelu. Obdukcija je pokazala, da je bila tistega dne zvezdnica močno alkoholizirana, v krvi naj bi imela 3,3 promila alkohola, in da se je utopila. Preiskovalci menijo, da gre za nesrečo in ne samomor. Policija je v njeni sobi našla pet praznih manjših steklenic in tudi steklenico šampanjca ter zdravila. Poleg bolečin v križu, zaradi katerih so morali člani skupine leta 2017 odpovedati turnejo, je imela pevka tudi psihične težave, ki so jo spremljale od otroštva. Zvezdnica naj bi trpela za depresijo, imela pa je tudi bipolarno motnjo, zato so mnogi predvidevali, da si je sodila sama. Pevka je leta 2013 v intervjuju razkrila, da je bila zlorabljena. Začelo se je, ko je bila stara 8 let, zlorabe pa so trajale štiri leta. Storilca je nazadnje srečala na pogrebu svojega očeta, kjer se ji je opravičil. ""Takšne stvari pokoplješ, ker te je sram in misliš, da je tvoja krivda,“ je povedala pevka, ki je svojo žalostno preteklost dolgo skrivala. Ko je zaslovela, je bilo zanjo še huje. Zbolela je za anoreksijo, nato še depresijo, kar je vodilo v živčni zlom in samomorilske misli. ""Ne smem videti uspaval. Če bi spila nekaj kozarčkov, bi jih vzela,“ je dejala zvezdnica, ki se je nekoč poskušala ubiti s prevelikim odmerkom, a si je zaradi otrok premislila"
https://zurnal24.si/sport/kosarka/tony-parker-pripravljen-na-nastop-v-londonu-161592,sport,161592,"Tony Parker pripravljen na nastop v Londonu Nastop Tonyja Parkerja na olimpijskih igrah v Londonu je bil zaradi poškodbe očesa, ki jo je košarkar staknil med zvezdniškim pretepom v nočnem klubu v New Yorku, do nedavnega velika uganka. Nekdanji mož Eve Longorie je s strani zdravnikov v San Antoniu zdaj dobil zeleno luč. Tony Parker, zvezdnik severnoameriške košarkarske lige NBA, bo lahko igral za francosko košarkarsko reprezentanco na olimpijskih igrah v Londonu, so sporočili iz francoske zveze. Zdravniki ekipe San Antonio Spurs, v kateri igra Parker, so mu dovolili nastop po zadnjem pregledu, na katerem so ugotovili, da je nedavno poškodbo že povsem pozdravil. Parker se je 5. junija v nočnem klubu v New Yorku povsem naključno znašel sredi prepira med dvema glasbenikoma, Chrisom Brownom in Drakeom, domnevno zaradi Rihanne, ko so na vse strani začele leteti steklenice. Pri tem jo je skupil tudi Parker, ki se je želel v baru nekoliko sprostiti in pozabavati, ter jo je odnesel s poškodbo roženice, ko so mu v obraz prileteli koščki stekla."
http://zurnal24.si/galleries/gallery-172797,sport,172797,"Mancini: ''Ronalda bo ustavila policija'' V petem kolu Lige prvakov bo na sporedu derbi skupine D med Manchester Cityjem in Real Madridom. Trener meščanov Roberto Mancini je na tiskovni konferenci v šali povedal, da bodo Cristiana Ronalda ustavili s pomočjo policije.
 Roberto Mancini je na tiskovni konferenci pred tekmo Lige prvakov med Manchester Cityjem in Real Madridom povedal, da bodo Cristiana Ronalda ustavili le tako, da bodo ''poklicali policijo''. Portugalec na stadionu Etihad v preteklosti ni imel veliko uspeha, saj je zadel le enkrat - maja 2007 je dosegel gol z bele točke. Mancini se kljub temu zaveda nevarnosti najbolj slavnega galaktika. ''Upam, da bo imel slab večer, ker je težko igrati proti igralcu, ki lahko vedno doseže dva gola na tekmo,'' je povedal Italijan, ki je prepričan, da si Ronaldo zasluži nagrado za najboljšega nogometaša. ''Ronaldo je vrhunski igralec in zasluži si osvojiti zlato žogo. Lani je zadel toliko golov in Realu pomagal do naslova v La Ligi. Z Messijem sta najboljša igralca na svetu, a dosežek Reala govori v njegov prid,'' je dodal Mancini.Meščani morajo tekmo proti Realu nujno dobiti, če želijo ohraniti kakršnokoli upanje za napredovanje v osmino finala. Če bo City še drugo sezono zapored izpadel v skupinskem delu tekmovanja, se bodo najbolj spominjali tekme na Santiagu Bernabéu, ko so točko izgubili v zadnjih minutah tekme. ''Če bi na Bernabéu zabeležili dober rezultat, bi bilo lahko drugače. Zelo smo bili razočarani,'' je povedal 47-letnik.Mancini meni, da City nima več možnosti za napredovanje, vendar je odločen, da prikažejo dobro predstavo. ''Mislim, da nimamo možnosti, ampak nogomet je čudna stvar. To je pomembna tekma in želimo si igrati dobro,'' je povedal Italijan. Meščanom bolje kot v Ligi prvakov kaže v domačem prvenstvu, kjer imajo na vrhu angleške premier lige točko prednosti pred Manchester Unitedom. Mourinho: ''Govoriti o meni ni zanimivo'' EPA Na tiskovni konferenci pred gostovanjem Reala v Angliji je novinarje predvsem zanimalo, ali bo José Mourinho ostal v Madridu do izteka pogodbe, ki velja do leta 2016. ''Čaka me tekma Lige prvakov in ni zanimivo govoriti o meni,'' je povedal Mou, ki se je dotaknil še morebitne vrnitve na Otok. ''Nikoli nisem skrival naklonjenosti do Anglije, čeprav gre nekaterim to v nos,'' je dodal Portugalec.Trener belega baleta je spregovoril še o Manchester Cityju, ki je eno največjih razočaranj letošnje sezone Lige prvakov. ''Pred začetkom tekmovanja so veljali za enega izmed favoritov za zmago. Nenormalno je, da bi City tako hitro izpadel, a takšen je nogomet. Zagotovo so razočarani. Povsem mogoče pa je, da nas premagajo in zmagajo še v Dortmunud,'' je povedal 49-letnik. Nogometaš Reala Pepe pa je dodal: ''Manchester City je odlična ekipa z dobrimi igralci. Najpomembenjša je njihova psihološka pripravljenost, saj garajo polnih 90 minut. Sposobni smo jih premagati. Ostati moramo zvesti našemu načinu igre, saj gre za pomembno tekmo, ki jo želimo zmagati.''"
http://zurnal24.si/sport/nogomet/nimam-razmerja-z-moyesovo-hcerko-214718,sport,214718,"''Nimam razmerja z Moyesovo hčerko'' Nogometaš Manchester Uniteda Wilfried Zaha je zanikal, da je pomanjkanje minutaže posledica njegovega razmerja s hčerko trenerja rdečih vragov Davida Moyesa.
 Wilfried Zaha, krilni nogometaš aktualnega angleškega prvaka, je še enkrat zanikal govorice, da naj bi se zapletel v razmerje s hčerko svojega trenerja Davida Moyesa. Ujet v ofsajdu: Zaha spal s hčerko Davida Moyesa? Zaha je lani blestel v dresu Crystal Palaca, zdaj pa pod taktirko škotskega stratega greje klop na Old Traffordu, kar je sprožilo govorice, da gre za osebno zamero med trenerjam in 21-letnim nogometašem.''Nikoli nisem hodil z Moyesovo hčerko oziroma je sploh še nisem spoznal, zato to ni razlog za mojo odsotnost na tekmah. Želim narediti konec vsem lažnim obtožbam. Za Manchester United bom igral, ko bo trener menil, da sem pripravljen,'' je na Twitterju zapisal Zaha.United je januarja za Zahaja odštel 24,5 milijonov evrov, vendar je angleški reprezentant do konca sezone ostal pri Crystal Palacu. Zaha je v letošnji sezoni zaigral le na dveh pokalnih obračunih, medtem ko na ligaških tekmah še ni dobil priložnosti."
http://zurnal24.si/sport/nogomet/tottenham-mi-je-izkazal-nespostovanje-216363,sport,216363,"''Tottenham mi je izkazal nespoštovanje'' Napadalec Tottenhama Emmanuel Adebayor je z dvema goloma na tekmi proti Southamptonu poskrbel za sanjski uvod začasnega trenerja Tima Sherwooda. Tottenham je pod vodstvom začasnega trenerja Tima Sherwooda, ki je prevzel dolžnosti po odhodu Andréja Villas-Boasa, zabeležil prvo zmago v ligaškem tekmovanju, ko je v 17. krogu Premier lige premagal Southampton (3:2).Na tekmi se je dvakrat med strelce vpisal Emmanuel Adebayor, ki pod vodstvom Villas-Boasa ni dobil veliko priložnost, kar naj bi bil tudi eden izmed glavnih konfliktov med nekdanjim trenerjem in predsednikom kluba Danielom Levyjem.Adebayor je po tekmi izrazil nezadovoljstvo nad svojimi delodajalci v Londonu, ki so se do njega vedli nespoštljivo. ''Težko je bilo, ne vem, kako bi to obrazložil. Pridem na trening in vidim, da poteka skupinsko fotografiranje, v katerega sploh nisem udeležen. S tem so mi izkazali nespoštovanje,'' je povedal Adebayor in dodal, da prihaja njegov čas.''Jaz sem profesionalni nogometaš in skušam ohraniti dvignjeno glavo. Prosili so me, naj treniram z rezervami in to sem z veseljem storil. Prosili so me, naj treniram sam in to sem z veseljem storil. To je mojih pet minut. Ne razumite me napačno, to je samo ena tekma in do konca jih je še več kot 20. Ostati moram zbran in upam, da si bom priigral mesto v ekipi. To je dobro za mojo samozavest, a tu ne gre za Adebayorja, ampak za Tottenham'' je povedal reprezentant Toga. Soigralci so mu stali ob strani Adebayor je razkril, da so mu soigralci v času težkih trenutkov pod taktirko Villas-Boasa ves čas stali ob strani. ''Lahko se samo zahvalim soigralcem in novemu vodstvu, ker so mi povrnili samozavest. Soigralci so me podpirali tudi takrat, ko nisem igral,'' je dodal 29-letnik, ki je prejel pohvale s strani začasnega trenerja.''Adebayor ni igral, zato mu motivacije ni manjkalo. Ničesar mu ni potrebno dokazovati. Veliko let sem ga gledal igrati in vem, da je vrhunski nogometaš,'' je sklenil Sherwood."
http://zurnal24.si/magazin/lepota-telo/poletje-bo-v-afriskem-slogu-186303,magazin,186303,"Poletje bo v afriškem slogu Nežno zagorel videz, sijoč pogled, lahko poudarjen tudi z vpadljivimi modrimi toni in ustnice, obarvane z nežnim ognjenim odtenkom. Da, poletje bo v afriškem slogu. “Za videz kraljice plemena je osnova dobra podlaga. Na čist obraz nanesite vlažilno kremo in nato puder z zaščitnim faktorjem. Nanesite ga s prsti ali gobico. Nato z vlažnim prirezanim čopičem na oči nanesite senčila tik ob zgornjem in spodnjem rastišču trepalnic. Prehode med odtenki dobro zasenčite,” je svetoval Artdecojev vizažist Derek Grillo ob predstavitvi nove kolekcije ličil Tribal Sunset, za katero so bile navdih vroče barve Afrike.Ustnice obrobite s črtalom in uporabite šminko v nežnem rdeče-oranžnem tonu. “Piko na i bo ustnicam dalo bleščilo,” je dodal Grillo. Ne pozabite na rdečilo za lica in barvno usklajene nohte."
https://zurnal24.si/sport/moto-sporti/ferrari-zagrozil-z-odhodom-iz-f1-139779,sport,139779,"Ferrari zagrozil z odhodom iz F1 ""Formula 1 se mora spremeniti, če v njej še vedno želi Ferrari,"" je za uradno spletno stran povedal predsednik poskočnega konjiča iz Maranella Luca di Montezemolo, ki ga najbolj moti prevelika odvisnost dirkalnikov od aerodinamike. Za Ferrarijem je težka in neuspehov polna sezona. Italijani se za Red Bullom in McLarnom lahko pohvalijo le s tretjim najhitrejšim dirkalnikom v karavani, ki jim je v letošnji sezoni prinesel le zmago Fernanda Alonsa na VN Velike Britanije. Predsednik Ferrarija Luca di Montezemolo je prepričan, da so za to kriva neustrezna tehnična pravila. Kot je za uradno spletno stran dejal di Montezemolo, bi Ferrari utegnil tudi oditi iz formule 1, če se ne bodo spremenila. Rdeči iz Maranella imajo v svetu moto-športa pač poseben status. Imajo daleč največ navijačev in so tudi najuspešnejša ekipa vseh časov, za povrhu pa so v F1 že vse od prve sezone leta 1950. Formula 1 bi zagotovo težko preživela odhod Ferrarija, čeprav je res, da so v Maranellu že nekajkrat zagrozili z odhodom, a nato vedno ostali.Di Montezemola moti predvsem prevelika odvisnost dirkalnika od aerodinamike. ""Ferrari ne dirka samo za gledalce. Tehnologije iz F1 želimo prenesti na cestne avtomobile, kar je za nas v zadnjih dveh desetletjih ključnega pomena. Ni dobro, da 90 odstotkov uspešnosti dirkalnika temelji na aerodinamiki. Druga negativna stvar pa je to, da je to edini šport, v katerem niso dovoljena testiranja. Mi proizvajamo avtomobile, ne pa helikopterje, rakete ali letala. Seveda se ne smemo vračati v preteklost, toda trenutno nimamo možnosti, da mladim voznikom na dirkaški akademiji ponudimo priložnost, da dobijo izkušnje v dirkalniku F1,"" je med drugim dejal di Montezemolo, ki bi zelo rad videl, da bi na dirki moštvo lahko nastopilo s tremi dirkalniki, tretjega pa bi lahko vozil neodvisni voznik. ""Ne vidim smisla, da se vozijo dirkalniki, ki so od drugih počasnejši za dve sekundi. Verjamem, da bi se interes navijačev, medijev in sponzorjev povečal, če bi bilo na startni vrsti več konkurenčnih dirkalnikov. Kot primer naj vam navedem Giancarla Baghettija iz leta 1961, ki je v zasebnem ferrariju zmagal na VN Francije.""Ob koncu je di Montezemolo dal jasno vedeti, da Ferrari lahko odide, če ne bo prišlo do sprememb: ""Formula 1 se mora spremeniti, če v njej še vedno želi Ferrari. Mi v F1 nismo sponzorji, temveč konstruktorji."""
http://zurnal24.si/slovenija/crna-kronika/zaradi-mascevanja-zabodel-moskega-132576,slovenija,132576,"Zaradi maščevanja zabodel moškega  Včeraj je v lokalu v Kranju moški zaradi maščevanja zabodel 39-letnika. V sosednjem lokalu se je umil in počakal policiste. Včeraj okoli 15.20 so bili kranjski policisti obveščeni, da je v gostinski lokal v Kranju vstopil moški in z nožem zabodel drugega moškega. Policisti so po do zdaj zbranih obvestilih ugotovili, da je bil 52-letni državljan Srbije, z urejenim statusom bivanja v Sloveniji, pred tem v gostinskem lokalu udeležen v pretepu. Nato je odšel v drug lokal, kjer si je izpral kri. V gostinski lokal se je s sinom odpravil z namenom, da bi se maščeval za prizadejane poškodbe. Tam so bili ljudje, s katerimi je bil udeležen v pretepu. Zaradi maščevanja je z nožem v prsi zabodel 39-letnega Kranjčana, 43-letnega Kranjčana pa je z ročajem metle večkrat udaril po glavi in telesu. Po dejanju je kraj zapustil in v bližnjem lokalu počakal policiste, ki so mu odvzeli prostost, so sporočili s Policijske uprave Kranj. 39-letni Kranjčan je bil zaradi hudih poškodb odpeljan v ljubljanski klinični center in je trenutno izven smrtne nevarnosti. 43-letni Kranjčan je bil lažje telesno poškodovan.Policisti dogodek še preiskujejo."
http://zurnal24.si/sport/blatterja-je-nemogoce-utisati-238943,sport,238943,"""Blatterja je nemogoče utišati"" Trener madridskega Reala Carlo Ancelotti meni, da bi si zvezdnik njegove ekipe Cristiano Ronaldo tretjič zaslužil zlato žogo. Predsednik Fife Sepp Blatter je pred dnevi izjavil, da bi raje nagrado videl v rokah vratarja vratarja Manuela Neuerja, ki je izjemno igral tudi na svetovnem prvenstvu v Braziliji, kjer je z nemško izbrano vrsto tudi osvojil naslov. ""Presenečen sem nad izjavami predsednika Mednarodne nogometne zveze. A govori lahko, kaj želi. Tu ne moremo nardeiti veliko. Predsednika Fife je nemogoče utišati,"" je dejal trener Reala Carlo Ancelotti, ki je prepričan, da si Cristiano Ronaldo zasluži drugo zaporedno nagrado za najboljšega nogometaša na svetu: ""O zlati žogi začnejo ljudje razpravljati že mesece pred podelitvijo nagrade. A v tem letu po mojem mnenju ni treba veliko razmišljati o dobitniku nagrade. Če jo je ronaldo lani dobil pred takšnima igralcema kot sta Franck Ribery in Lionel Messi, potem ni dvoma, da jo bo dobil tudi letos. Osvojil je pomembne lovorike, pri tem pa zabil mnogo zadetkov. Blatterjeva izjava, da bi zlato žogo moral prejeti Neuer, se mi ne zdi smiselna."" Kdo je med 23 najboljšimi za leto 2014? Med kandidati za nagrado se trenutno nahaja 23 nogometašev, 1. decembra pa bo seznam skrajšan le na tri imena. Zmagovalec bo razglašen 12. januarja."
http://zurnal24.si/sport/moto-sporti/hladno-vreme-vroci-hamilton-31135,sport,31135,"Hladno vreme, vroči Hamilton Na VN Belgije bosta iz prve startne vrste začela Lewis Hamilton (McLaren Mercedes) in Felipe Massa (Ferrari). Svetovni prvak Kimi Räikkönen (Ferrari) je bil na kvalifikacijah četrti. VN Belgije, kvalifikacije 1. L. Hamilton (McLaren ) 1:47,338 2. F. Massa (Ferrari) +0,340 3. H. Kovalainen (McLaren) +0,467 4. K. Räikkönen (Ferrari) +0,659 Najboljši startni položaj za nedeljsko 44 krogov dolgo dirko za belgijsko VN v Spa-Francorchampsu si je na sobotnih kvalifikacijah priboril vodilni v skupnem seštevku Lewis Hamilton ( McLaren Mercedes ). Že res, da je v Belgiji zelo hladno, a Britanec je bil ""vroč"" prav v vsakem krogu kvalifikacij. Iz prve vrste bo začel še zmagovalec zadnje dirke Felipe Massa ( Ferrari ). Drugo vrsto sta si priborila Heikki Kovalainen (McLaren Mercedes) in aktualni svetovni prvak Kimi Räikkönen (Ferrari), ki je odpeljal skoraj sedem desetink počasnejši čas od najhitrejšega. Po pričakovanjih je v hladnejših razmerah (16°C temperatura zraka in 18°C temperatura asfalta) boljši McLaren, saj pnevmatike hitreje ogreje na delovno temperaturo. Vzpon forme sta znova dokazala dirkača Tora Rossa , saj sta drugič zapored oba prišla v prvo deseterico, Sebastien Bourdais na deveto, Sebastian Vettel pa na deseto mesto. Pred njima so se na mesta od pet do osem razvrstili še Nick Heidfeld ( BMW ), Fernando Alonso ( Renault ), Mark Webber ( Red Bull ) in Robert Kubica (BMW). Tokrat niti ekipa niti jaz nismo naredili niti ene napake. Lewis Hamilton ""Z vsemi tremi kvalifikacijskimi krogi sem bil zelo zadovoljen. Lepo je, ko že v prvem poizkusu odpelješ zelo dober krog in nato lahko konkurente opazuješ, ko te skušajo prehiteti. Tokrat niti ekipa niti jaz nismo naredili niti ene napake,"" je po petem letošnjem najboljšem startnem položaju novinarjem razlagal Lewis Hamilton . ""Pred dirko sem dobro razpoložen, v ekipi je odlično vzdušje. Po dirki v Valencii smo vedeli, da se moramo izboljšati in v Spa priti bolje pripravljeni. V dirkalniku se zelo dobro počutim, zato sem tudi tako dobre volje."" Prvi trije na kvalifikacijah: 2. Felipe Massa, 1. Lewis Hamilton in 3. Heikki Kovalainen. © AFP Dirkalnik je dober, uravnovešen, le nekaj več hitrosti potrebujemo. Felipe Massa ""Po pravici povedano sem odpeljal zelo dober krog, a očitno ni bilo dovolj. Včasih si pač zelo dober, a ti vseeno zmanjka nekaj desetink,"" je razplet na uradni novinarski konferenci po kvalifikacijah komentiral drugouvrščeni Felipe Massa . ""Ne vemo, koliko ima McLaren goriva, a očitno so nekoliko hitrejši. Bo pa dirka zelo dolga. Pomembno je, da začenjam s prve vrste. Naredil bom vse za dober rezultat. Dirkalnik je dober, uravnovešen, le nekaj več hitrosti potrebujemo."" V prvem delu kvalifikacij je z najboljšim časom (1:46,777) navdušil in presenetil Sebastien Bourdais, z izpadom pa so razočarali, ne pa tudi presenetili, dirkači Honde, Force Indie ter Kazuki Nakajima ( Williams ), ki so večino kvalifikacij v tej sezoni končali v prvem delu. Že v drugem delubelgijskih kvalifikacij sta obstala oba dirkača Toyote , Jarno Trulli na 11. in Timo Glock na 13. mestu; ob njima pa še 12. Nelson Piquet (Renault), 14. David Coulthard (Red Bull) in 15. Nico Rosberg (Williams). Najhitrejši del tega drugega dela in celotnih kvalifikacij je z 1:46,037 odpeljal Heikki Kovalainen (McLaren Mercedes) in tako napovedal, da bodo srebrni na nedeljski dirki, ki se začne ob 14.00 zelo nevarni. Zavoj Eau Rouge je res nekaj posebnega. Felipe Massa je bil na kvalifikacijah drugi. © Reuters Preberite še Spa: Kjer zmagujejo prvaki Treningi: V petek najhitrejši Massa, v soboto Heidfeld Heidfeld pred preizkušnjo Po rahlem jutranjem dežju v belgijskih Ardenih, so popoldanske kvalifikacije minile v lepem, a zelo hladnem vremenu in na suhi stezi. Podobno bo tudi v času nedeljske VN Belgije, ki jo bomo s komentarjem v živo spremljali na portalu zurnal24.si . Kimi Räikkönen bo za vrnitev v boj za prvaka lovil četrto zaporedno zmago na tej stezi, Lewis Hamilton bi z zmago na najlepši način obeležil 40-letnico prve McLarnove zmage. A kaj na to poreče Felipe Massa, ki je očitno ta hip v najboljši formi? Zmagovalec Spaja v zadnjih 23 letih je bil vselej že prvak ali pa je to konec sezone še postal, izjema je le zmaga Davida Coultharda leta 1999."
http://zurnal24.si/magazin/film-glasba-tv/vsi-drugacni-vsi-cudni-146218,magazin,146218,"Vsi drugačni, vsi čudni Ob 11. in 17. uri bodo v Lutkovnem gledlaišču Ljubljana uprizorili lutkovno predstavo Vsi drugačni, vsi čudni, katere naslov se poigrava s sloganom ""Vsi drugačni, vsi enakopravni"". Slikanica Drugačen, ki je leta 1997 prejela nagrado Unesca za otroško in mladinsko literaturo v službi spodbujanja strpnosti, je navdihnila ustvarjalce predstave Vsi drugačni, vsi čudni, da so zasnovali nekoliko drugačno gledališko, lutkovno in glasbeno pripoved z navdihom burleske o prijateljstvu za najmlajše. Pokukali boste v življenje delavke v tovarni igrač, kjer je vse narejeno po istem kopitu. Nekega dne se z eno od igrač odpravi domov in sreča cirkus, kar obrne njen svet na glavo. Počasi se spreminja in svojemu življenju dodaja barve, česar pa tovarniška igrača ne sprejme dobro. Posmehuje se ji, ker se je spremenila, zato si zašije mehko igračo, drugačno od prejšnje. Se bosta igrači sprejeli? Bodo vse tri našle skupni jezik? Za vstopnico za predstavo, ki traja 35 minut in je primerna za otroke od tretjega leta dalje, boste odšteli 4,5 evra."
http://zurnal24.si/sport/maksimir-samuje-bbb-na-futsalu-238762,sport,238762,"Maksimir samuje, BBB na futsalu Navijači Dinama Bad Blue Boys so se z velikega nogometa preusmerili na futsal, kjer bučno podpirajo ekipo MNK Futsal Dinamo. Takšne podpore bi si verjetno želel vsak malonogometni klub. Navijaška skupina zagrebškega Dinama Bad Blue Boys je že vrsto let v sporu z alfo in omego kluba Zdravkom Mamićem, zato tribune stadiona Maksimir na Dinamovih tekmah bolj ali manj samujejo. Večtisočglava navijaška skupina si prizadeva, da bi Mamić prenehal z avtokratskim vodenjem kluba, poleti pa je bil celo ustanovljen MNK Futsal Dinamo, ki nastopa v drugi hrvaški futsal ligi pred nabito polnimi tribunami."
http://zurnal24.si/sport/rakete-tudi-preko-sonc-241219,sport,241219,"Rakete tudi preko Sonc Phoenix je v ligi NBA doživel poraz pri Houstonu, ki je bil boljši z rezultatom 100:95. Prvič na zadnjih štirih tekmah Goran Dragić ni bil prvi strelec Phoenixa. Goran Dragić je odigral 41 minut ter v svojo statistiko vpisal 13 točk, 6 podaj in 2 skoka, ob metu iz igre 5:14 in izgubil tri žoge. Eric Bledsoe je zbral 23 točk, štiri skoke in tri podaje. Nosilni dvojec Phoenixa pa ni bil uspešen pri izvajanju metov z razdalje. Bledsoe je zadel le eno trojko v šestih poskusih, Dragić je zgrešil vseh pet poskusov za tri točke, tudi P.J. Tucker, zadel je 15 točk, je zgrešil tri trojke v štirih poskusih. Gerald Green je dodal 16 točk. Zoran Dragić tudi tokrat ni dobil priložnosti za igranje. Domači košarkarji so zbrali kar 57 skokov, kljub odsotnosti Dwighta Howarda (gostje 40). Pri domačem moštvu je pet košarkarjev prispevalo dvomestno število košev. Po 19 točk sta vpisala Trevor Ariza in Patrick Beverley, Donatas Motiejunas je bil uspešen z 11 skoki in 16 točkami, James Harden je prispeval 12 skokov in 15 točk, Jason Terry pa je zbral 13 točk. Phoenix z 12 zmagami in devetimi porazi na lestvici zahodne konference lige NBA zaseda osmo mesto, Houston pa je drugo moštvo Zahoda s 16 zmagami in štirimi porazi. ""Nadigrali smo jih v drugem polčasu, a žal je bil zaostanek prevelik, saj proti takšni ekipi ni mogoče nadoknaditi 20 točk,"" je po tekmi dejal trener Phoenixa Jeff Hornacek. ""Enkrat, ko bomo v polni postavi in nabriti do konca, mislim, da bomo trgali in vsem predstavljali kar velik problem,"" pa je napovedal Harden. Bojevniki nizajo zmage in podirajo rekorde Najbolj vroča ekipa lige je trenutno Golden State. Bojevniki nadaljujejo zmagoviti niz, v Chicagu so s 112:102 odpravili Chicago Bulls za še 12. zaporedno zmago, s čimer so popravili kar 42 let star klubski rekord. Draymond Green je prispeval 31 točk za osebni rekord). Bojevniki so uspešno ustavili prvega zvezdnika Bikov Derricka Rosa, ki je dosegel le devet točk. Najboljša pri Chicagu sta bila Jimmy Butler (24 točk) in katalonski zvezdnik Pau Gasol z 22 točkami in 20 skoki. Dobro gre tudi branilcem naslova košarkarjem San Antonio Spurs, ki so bili s 123:101 boljši od najslabše ekipe Zahoda Minnesota Timberwolves. Kar sedem košarkarjev San Antonia je vpisalo dvomestno število košev, največ, 20, jih je zbral italijanski rezervist Marco Belinelli."
https://zurnal24.si/svet/velika-zmaga-donalda-trumpa-317146,svet,317146,"Velika zmaga Donalda Trumpa Ameriški predsednik po veliki zmagi takoj tvitnil na svoj način od navdušenja. Ameriški senat je sredi protestov v prestolnici ZDA s 50 glasovi proti 48 potrdil zveznega prizivnega sodnika Bretta Kavanaugha na položaj vrhovnega sodnika. Ameriškemu predsedniku Donaldu Trumpu je po Neilu Gorsuchu tako uspela že druga nominacija konservativnega vrhovnega sodnika ZDA. Svet Donalda Trumpa je oče zasipaval z denarjem Predsednik Trump je po glasovanju tvitnil čestitko senatu za potrditev ""izjemnega kandidata"" in napovedal, da bo še danes podpisal njegovo imenovanje in bo lahko zaprisegel na položaj. To je sporočila tudi Bela hiša. Policija aretirala več 100 ljudi Boj za nominacijo so spremljali protesti v Washingtonu, okrog kongresa in vrhovnega sodišča ter tudi v senatnih zgradbah. Policija je aretirala več sto ljudi, večinoma žensk. Ko so senatorji podajali še zadnje izjave za ali proti kandidaturi, je kongresna policija množično odvažala vklenjene protestnice v zapor. Svet Trump nad svojega cmeravega kandidata moral spraviti FBI Protestni izbruhi so zaznamovali tudi samo glasovanje in podpredsednik ZDA Mike Pence, ki je vodil zasedanje senata za primer, da bi moral podati odločilni glas v podporo Kavanaughu, če bi bil izid glasovanja v 100-članskem senatu izenačen, je moral velikokrat prekiniti proces in naročiti policistom, naj poskrbijo za red in mir. Američani razdeljeni Proces imenovanja je vnesel dodatne delitve med Američane. Najprej zaradi tega, ker so demokrati prepričani, da na položaj upokojenega zmernega sodnika Anthonyja Kennedyja, ki je občasno prestopal ideološke bregove in med drugim zaščitil pravico do žensk do splava, prihaja konservativni sodnik po vzoru Antonina Scalie, Samuela Alita, Clarenca Thomasa in Gorsucha. Seksi predsednica Magazin Uff, Kolinda do konca zasenčila Melanio Trump! Nato pa zaradi obtožb o spolnem napadu pred 36 leti na profesorico psihologije Christine Blasey Ford. Zaradi bližine kongresnih volitev so republikanci dovolili posebno zaslišanje v pravosodnem odboru Fordove, ki je opisala napad in se je zdela kredibilna celo republikancem, ter Kavanaugha, ki je obtožbe odločno zanikal s strankarsko obarvanim napadom na demokrate. Zaradi nastopa je začel izgubljati podporo neodvisnih opazovalcev, vendar si je utrdil podporo pri predsedniku Trumpu in republikanskih senatorjih. Avto Evo jo, Trumpova nova limuzina Za pomiritev volivk so republikanci pred glasovanjem o potrditvi dovolili še preiskavo FBI, ki so jo demokrati označili za prekratko, premalo temeljito in prepolno ovir s strani Bele hiše. Epa Naslednji korak so volitve Republikanci so poudarjali, da je bila to že sedma preiskava ozadja Bretta Kavanaugha, ki ni odkrila ničesar obremenilnega. Fordove ni nihče kritiziral, kot so leta 1991 napadali Anito Hill zaradi obtožb o spolnem nadlegovanju Thomasa, vso jezo pa so republikanci usmerili na demokrate, ker naj bi s svojimi dejanji uničili dobro ime uglednega in sposobnega sodnika in dobrega očeta. Obe strankarski bazi sta sedaj še bolj zagreti za bližajoče se kongresne volitve. Demokrati so to zaradi Trumpa že bili, sedaj pa so zagreti še republikanski volivci, ki menijo, da so bili demokrati izrazito nepošteni do Kavanaugha. Svet V posteljo s Trumpom, ker ji je obljubil vlogo Vodja demokratske manjšine Chuck Schummer je razočaranim demokratskim volivcem povedal, da si lahko spremembe, ki jih želijo, zagotovijo na le en način - to je z množično udeležbo na kongresnih volitvah 6. novembra. Vendar pa je tudi vodja senatne večine Mitch McConnell menil, da je bilo nasprotovanje Kavanaughu veliko politično darilo demokratov republikancem. ""Njihova taktika je dala energijo naši bazi. Hvala drhali, ki ji je uspelo to, kar nam ni - dati energijo naši bazi,"" je izjavil republikanec iz Kentuckyja. Junakinja Republikanske stranke Karte so bile večinoma razdeljene že v trenutku, ko je Trump nominiral Kavanaugha, odločitev o izidu glasovanja o potrditvi pa je padla v petek, ko se je podporo kandidatu izrekla republikanska senatorka iz Maina Susan Collins. Postala je junakinja republikanske stranke, hvali jo predsednik Trump, obenem pa je izpostavljena hudim kritikam in napadom ženskih skupin. Collinsova je dejala, da Fordovi verjame, vendar menila, da obtožb Kavanaughu ni mogoče dokazati, in ker je v ZDA vsak nedolžen, dokler se mu krivde ne dokaže, bo zaradi tega glasovala zanj. Podobno se je odločil tudi dotlej prav tako omahljivi republikanec Jeff Flake iz Arizone, kar je pomenilo, da bo kandidatura uspela ne glede na negativni glas republikanke iz Aljaske Lise Murkowski. To je dalo kritje demokratu iz Zahodne Virginije Jou Manchinu, ki je v konservativni državi bije ogorčen boj za ponovno izvolitev, da potegne z republikanci. Ko je bilo že vsega konec je Murkowskijeva umaknila svoj negativni glas in izid glasovanja se je za zgodovino uradno spremenil v 50 proti 47. Izid je bil vnaprej že tako zanesljiv, da se republikanski senator Steve Daines sploh ni udeležil glasovanja, ampak je šel domov na poroko svoje hčerke. Njegova demokratska kolegica Heidi Heitkamp, ki je prav tako vpletena v ogorčen boj za politično preživetje, je nato dejala, da ne bo glasovala ne za in ne proti. Magazin Melania Trump: Prva teorija o njenem plašču napačna Neil Gorsuch je bil imenovan na izpraznjen položaj pokojnega sodnika Antonina Scalie, ki je bil leta 1968 izvoljen brez opozicije ne glede na izrazito konservativno pravno filozofijo. Leta 1993 je bila z le tremi glasovi proti prav tako potrjena izrazito liberalna sodnica Ruth Bader Ginsburg. Časi soglasja pri imenovanju vrhovnih sodnikov pa so se lani končali. Gorsuch, ki je položaj dobil, ker republikanski senat ni hotel niti obravnavati kandidata predsednika Baracka Obame Merricka Garlanda, je dobil le tri demokratske glasove podpore, Kavanaugh pa le enega. Kavanaugh je prvi vrhovni sodnik po Clarencu Thomasu leta 1991, ki prihaja na položaj pod težo obtožb spolnega napada."
https://zurnal24.si/sport/nogomet/poraz-slovenije-v-zadnjem-trenutku-tekme-167534,sport,167534,"Poraz Slovenije v zadnjem trenutku tekme Na drugi tekmi kvalifikacij za svetovno prvenstvo v Braziliji je slovenska reprezentanca vse do 94. minute držala stik z Norvežani. Dokončno je upe za prvo točko čete Slaviše Stojanovića pokopal J. Riise, ki je zadel z bele točke. Boštjan Tacol Že v četrti minuti se je poškodoval Valter Birsa, ki ga je zamenjal Nejc Pečnik. V prvih nekaj minutah nismo videli nevarnejše akcije, v 17. minuti pa si je Slovenija priigrala udarec iz prostega strela. Izvajal ga je Kurtić, odbito žogo je usmeril Šuler, Slovenijo pa je z avtogolom v vodstvo popeljal Wæhler. Stojanović: ''Borbenost, to je bilo pa vse'' Islandci so si polomili roge na Cipru V nadaljevanju prvega polčasa so Norvežani močneje pritisnili in že nekaj minut kasneje zadeli izenačujoči gol. V 26. minuti je strel Elyonoussija zadel prečko, odbito žogo pa je za hrbet slovenskega vratarja spravil Markus Henriksen. Za Slovenijo je priložnost zapravil še Kurtić, Norvežani pa so bili v drugem delu prvega polčasa bolj nevaren nasprotnik. V zaključku so naši reprezentanti veliko kombinirali, a zadetka nismo videli. Boštjan Tacol Na začetku drugega polčasa je prvo menjavo opravil tudi norveški strateg, ki je na zelenico poslal Joshuo Kinga. Do strela z glavo je v 48. minuti prišel J. Riise, a na srečo brez uspeha. Kmalu nova priložnost za Slovenijo, toda podaja Iličića ni našla Matavža. Josip Iličić je bil dobro razpoložen in v 61. minuti sprožil nevaren strel na vrata Jarsteina. Veliko napako Šulerja pa je dve minuti kasneje ponovno rešil Oblak. Še naprej je neprepričljivo predstavo kazal Bačinović, ki ga je v 61. minuti zamenjal Matič. Poigravanja slovenskih branilcev je bilo skoraj usodno v 76. minuti, vendar so Norvežani iztržili samo kot. Pobudo so še naprej prevzemali domačini, medtem ko se je četa Slaviše Stojanovića vse bolj posvečala obrambi. Hiter prodor Kinga je spremljal Šuler, na srečo pa je mladi napadalec storil napako v kazenskem prostoru. V 86. minuti je po lepi akciji slovenskih nogometašev na norveška vrata streljal Ljubijankić, novo obrambo pa je vknjižil Jarstein. V 90. minuti je sledila še izjemna obramba devetnajstletnega Oblaka, ki je z obrambo strela J. Riiseja podaljšal upanje Slovenije. Oblak je v 92. minuti branil še enkrat, nato pa hladen tuš. Po prekršku v kazenskem prostoru je turški sodnik pokazal na belo točko in J. Riise je v 94. minuti postavil končnih 2:1. Postava Slovenije: Oblak; Brečko, Šuler, Cesar, Jokić; Kurtić, Birsa (od 7. Pečnik), Bačinović (od 61. Matič), Iličić; Ljubijankić (od 90. Kelhar), Matavž. Postava Norveške: Jarstein; Wæhler, Hangeland, J. Riise, Henriksen, Nordtveit (od 53. B. Riise), Abdellaoue (od 46. King), Elyounoussi (od 89. Soderlund), Ruud, Jenssen, Braaten.Tik pred tekmo z Norveško so Slovenci naleteli na prve težave. Na stadion Ullevaal so se odpravili s polurno zamudo, saj se je pred njihovim hotelom pokvaril avtobus, ki bi jih moral odpeljati na dvoboj. Kvalifikacije za SP v Braziliji 2014, 2. kolo: Slovenija : Norveška 1:2 (1:1)Wæhler (17/ag), Henriksen (26), J. Riise (94/11m)"
https://zurnal24.si/magazin/vip/zlatko-dedic-drugic-postal-ocka-172289,magazin,172289,"Zlatko Dedić drugič postal očka Naš priljubljeni nogometaš Zlatko Dedić je prejšnji teden povil svojega drugega otroka. Prejšnji petek si bo Zlatko Dedić zapomnil za vedno, saj je dobil prvega sina. Veselje ob rojstvu drugega otroka je delil tudi z nami: ""Občutki so fenomenalni. Bilo je malo naporno, ampak se je izteklo super. Mamica je v redu, oba sta že doma.""Sinčka sta mlada starša poimenovala Alan, ime pa sta izbrala skupaj. Da bosta dobila sina, sta vedela že pred porodom, saj jima radovednost ni dala miru. ""Hoteli smo počakati do konca, ampak nismo zdržali in smo prej vprašali (smeh),"" nam je povedal 28-letni nogometaš. Novega družinskega člana pa se je razveselila tudi Zlatkova hčerka Sara. ""Zelo je navdušena nad bratcem, zelo je pridna in tudi pomaga, za zdaj je res super in upam, da bo tako tudi ostalo,"" nam je še zaupal presrečni Zlatko. Mladi družinici tudi mi iskreno čestitamo!"
https://zurnal24.si/sport/freund-nisem-nepremagljiv-246904,sport,246904,"Freund: Nisem nepremagljiv Nemec Severin Freund je po štirih zaporednih zmagah trdno zasidran na vrhu skupnega seštevka svetovnega pokala v smučarski skokih. Severin Freund je vse od druge tekme v Kuopiu nerešljiva uganka za Petra Prevca in ostale izzivalce, ki na zadnjih štirih tekmah niso uspeli ogroziti prevlade nemškega skakalca. Freund je zmagama v Kuopiu in Trondheimu dodal še dve v Oslu in najbližjemu zasledovalcu pobegnil na 94 točk razlike. Do konca letošnje sezone sta na sporedu samo še dve tekmi, ki ju bo 20. oziroma 22. marca gostila planiška velikanka.Freund v Planici ne bi smel imeti pretežkega dela, da si zagotovi veliki kristalni globus, ob morebitni napaki na eni od tekem pa bi se na široko odprla vrata tudi Prevcu, ki bi lahko postal prvi slovenski zmagovalec svetovnega pokala po Primožu Peterki. Čeprav bo v dolini pod Poncami branil lepo prednost, Freund opozarja, da sezona še ni odločena. Uteha, ki bi lahko dodatno motivirala slovenskega asa. ''Zagotovo nisem nepremagljiv. Stefan Kraft je to prepričljivo dokazal v Lahtiju. Za vsako zmago se je treba trdo boriti,'' je povedal Freund, ki je na drugi tekmi v Oslu preprečil veliko zmagoslavje 42-letnega veterana Noriakija Kasaija. ''Zelo sem bil vesel, saj kar nekaj časa nisem stal na stopničkah. Želel sem si zmage in glede na dobro formo mi morda uspe v Planici,'' je povedala živa legenda."
http://zurnal24.si/slovenija/crna-kronika/dva-mrtva-v-zelezniski-nesreci-172187,slovenija,172187,"Dva mrtva v železniški nesreči V Črni gori sta v tunelu trčila potniški vlak in drezina. Nesreča je zahtevala dve smrtni žrtvi.
 Nesreča se je zgodila v tunelu v mestu Mijatovo Kolo, med krajema Mojkovac in Bijelo Polje, je potrdila predstavnica državne železnice Mirjana Vujović. Po dosedanjih podatkih sta v trčenju potniškega vlaka in drezine novosadskega podjetja Zgop umrla dva delavca, ki sta popravljala tunel, ranjenih pa je osem potnikov, je povedala Vujovićeva.V splošni bolnišnici v Bijelom Polju so sprejeli 28 oseb, med njimi imajo štirje hude poškodbe. Direktor bolnišnice Tomislav Jeremić pravi, da so dva poškodovanca prestavili na kirurški oddelek. Po njegovih besedah so rešilci v pripravljenosti za prevoz poškodovancev v klinični center v Podgorici, če bo to potrebno."
http://zurnal24.si/sport/nogomet/supernova-hat-trick-prijel-vikinge-za-roge-208830,sport,208830,"SuperNova: hat-trick prijel Vikinge za roge Fantastični niz zmag slovenske nogometne reprezentance je dobil novo poglavje v Ljudskem vrtu, kjer je Slovenija prvič v svoji zgodovini prepričljivo ugnala Norveško, a pred zadnjo tekmo kvalifikacij za svetovno prvenstvo ostala na tretjem mestu (3:0). Srečko Katanec se je vrnil v Ljudski vrt, 19 let po svoji prvi in zadnji uradni reprezentančni tekmi v dresu slovenske reprezentance. Tokrat je najboljši državni kolektiv na krilih treh zaporednih zmag v kvalifikacijah pod Kalvarijo pripeljal za tekmo z Norvežani, ki jih je od prve minute skušal presenetiti z Nejcem Pečnikom. Razigrani gostje hitro utišani Strelec zlata vrednega gola iz zadnjih kvalifikacij za svetovno prvenstvo, ki je Sloveniji v Moskvi prinesel prepotreben in na koncu tudi odločilen kapital pri uvrstitvi na drugi mundial, je v konici napada začel skupaj z Milivojem Novakovićem. Razigrane tribune Ljudskega vrta tudi tokrat niso razočarale, a jih je hitro umiril poleten začetek tekme s strani gostov, ki so z novim selektorjem Perom-Mathiasom Høgmojem povsem neobremenjeni nizali obetavne akcije. Prva nevarna situacija se je pred severnim golom v režiji slovenske reprezentance odvila šele v sedmi minuti, še takrat ja šlo le za neposrečeno podajo iz kota. Slovenija je vseeno prevzela pobudo in Mišo Brečko je po napol izbiti žogi Norvežanov (spet po podaji iz kota) lepo potegnil po desni in iskal Novakovića, ki pa s težkega položaja z glavo ni bil blizu cilju. ""Nova"" dvakrat v dveh minutah Toliko bolj vroče je bilo v deseti minuti, ko je Pečnik najprej lepo našel Kevina Kampla, mladi biser pa je po prodoru v kazenski prostor na drugi vratnici iskal Andraža Kirma, ki sta ga družno v zadnjem hipu zaprla vratar Rune Jarstein in Omar Elabdellaoui. Tudi po kotu je bil stadion na nogah, kapetan Boštjan Cesar pa se po lepem predložku Kirma ni uspel bolje znajti. Prav nič iznajdljivosti pa ni (z)manjkalo že v naslednjem napadu Novakoviću, ki je na drugi vratnici pričakal fantastično podajo s strani Brečka in v padcu zadel za vodstvo. Delirij na tribunah se še ni dobro polegel, prve bakle so se šele prižgale, ko je slovenski nogometni hram znova eksplodiral. Kampl je vizionarsko na robu kazenskega prostora zaposlil Kirma, slednji pa za drugi gol v ravno toliko minutah po tleh idealno našel jarškega soseda Novakovića, ki je v prazno mrežo pospravil svojo 24. žogo v reprezentančnem dresu! Pobuda nevarno v noge Vikingov Slovenija je takrat premeteno stopila na žogo, selektor Katanec pa je z južne tribune, kjer je imel še nekaj let nazaj presneto malo somišljenikov, dobil skandiranje imena, ki je v Mariboru praviloma rezervirano le za najzaslužnejše. In Katanec to nedvomno je – skoraj točno leto dni po mučenju s Ciprom je njegovo moštvo, ki ga je podedoval od Slaviše Stojanovića, prikazalo enega izmed bolj rutiniranih polčasov nogometa, v katerem Norvežani kljub občasnim pritiskom praktično niso pretili. Toda prepuščanje iniciative gostom bi se skorajda končalo slabo za domače, ki so jih ob strelu Daniela Braatena rešili centimetri. Po podaji s strani je Braaten s poskusom po tleh že premagal premraženega Samirja Handanovića, okroglo usnje pa se je odkotalilo za las mimo njegove daljše vratnice, kjer je bil Tarik Elyounoussi prav tako blizu uspešnemu zaključku. Prihranjene moči eksplodirale na začetku 2. polčasa Domača izbrana vrsta je preživela tudi nekaj poigravanja v zadnji vrsti in na odmor odšla z lepo prednostjo, še pomembneje pa tudi z nekaj prihranjene energije. To so nemudoma po začetku nadaljevanja preusmerili v hitro ofenzivo, ki bi kmalu prinesla odločilni tretji zadetek. Novaković je z desnega krila našel Kirma, ki pa je po zaustavljanju žoge in voleju zgolj dobro pretegnil Jarsteina. Toda to je bilo zgolj zatišje pred viharjem – delavni Aleš Mertelj je na domači zelenici prestregel podajo na sredini in v prostoru idealno zaposlil Novakovića, ki s hat-trickom na nogi ni grešil in po sprehodu pred vrata s pomočjo vratnice zabil za 3:0. To je bil znak za ""čago"" na tribunah, gledalci so se zabavali z mehiškim valom, ki je krožil od juga, prek vzhoda, severa in zahoda, tudi občasne nevarne akcije Norvežanov, ponesrečeno izbijanje Cesarja v noge Elyounoussija bi kmalu prineslo nepričakovan zadetek, a se je žoga odbila mimo vrat presenečenega Handanovića, naelektrenega vzdušja niso znižale niti za en volt. Ovacije Kamplu, Novaković zapravil četrtega Katančeva četa se je premeteno izmikala tudi morebitnemu parnemu kartonu, ki je pred zaključkom kvalifikacij v Bernu grozil več kot trem četrtinam ekipe. Slovenci so kot kobre čakali na nov smrtni udarec, kmalu bi prišel v 69. minuti, ko je po napaki Skandinavcev v protinapad stekel Kampl, našel Kirma, ki pa sam pred vrati ni zadel. Norvežani bi na drugi strani lahko zabili najmanj častni gol, rezervist Ola Kamara je z glavo 15 minut pred koncem streljal na vrh mreže. Katanec je za zaključek tekme ponudil priložnost tudi Zlatanu Ljubijankiću in Reneju Krhinu, ob ovacijah pa sta zelenico zapustila Pečnik in še posebej štajerski ""izgubljeni sin"" Kampl. Novaković bi izjemnemu strelskemu večeru kmalu postavil piko na i, a v 87. minuti po lepi akciji in podaji Krhina streljal prek vrat. Poklon tudi ""Novagolu"" Zaslužene ovacije je Katanec prvemu aktivnemu strelcu reprezentance (po petkovem večeru le še za deset golov zaostaja za Zlatkom Zahovićem) priredil globoko v sodnikovem podaljšku, ko je dodobra grogirani Novaković po ostrem startu Bredeja Hangelanda zapustil zelenico ob skandiranju svojega imena. Zmaga je Slovence ohranila v igri za dodatne kvalifikacije, kjer pa zmaga Švice in Islandije pomenita, da med gostovanjem v Bernu usoda ne bo v slovenskih rokah. Na mundial že uvrščena Švica bo resda neobremenjena, tudi Norveška pa proti Islandiji v Oslu (verjetno) ne bo imela prevelikega motiva. Upanje umira zadnje. Kvalifikacije za SP 2014, skupina E, 9. krog: Slovenija : Norveška 3:0 (2:0)Novaković (13, 15, 49) Postavi Slovenija: S. Handanović; Brečko, Ilič, Cesar, Struna; Mertelj, Kurtić, Kampl (od 81. Krhin), Kirm; Novaković (od 90. Bezjak), Pečnik (od 70. Ljubijankić). Na klopi: J. Handanovič, Oblak; Anđelković, Milec, Bezjak, Kelhar, Lazarević, Matavž. Norveška: Jarstein; Elabdellaoui, Bjørdal , Hangeland, Høgli; Johansen, Eikrem (od 73. Storflor), Skjelbred, Braaten (od 61. Kamara), Elyounoussi; Abdellaoue (od 80. Johnsen). Na klopi: Grytebust, Vilsvik; Reginiussen, Linnes, Gashi, Berisha, Høie, Forren. Sodnik: Carlos Velasco Carballo (Španija). Albanija : Švica 1:2 (0:0)Salihi (89/11-m); Shaqiri (48), Lang (79) Islandija : Ciper 2:0 (0:0)Sigthorsson (60, 76) Torek ob 18.00:Ciper – Albanija Ob 20.00:Norveška – Islandija Švica – Slovenija"
http://zurnal24.si/magazin/film-glasba-tv/rs-praznuje-brez-kravate-121681,magazin,121681,"RŠ praznuje brez kravate 42 let. Radio Študent podarja koncerte, performanse in še kaj. S predstavitvijo projekta RADAR – odprta radijska (umetniško-teoretska) eksperimentalna platforma Radia Študent (RŠ) bo jutri ob 16. uri v galeriji Alkatraz svojih 42 let začel praznovati RŠ. Galerija bo na pogovorih, inštalacijah, performansih in drugem gostila številne ustvarjalce in umetnike, med njimi Dragana Živadinova in Daria Seravala (Borghesia).S koncerti, na katerih bodo v metelkovskih klubih nastopili glasbeniki in zasedbe Flyspoon, Broken Lock, Bakalina, Y, It's Everyone Else, Sensation, Valterap in Spock Studios, pa bo RŠ obiskovalce počastil od 22. ure dalje. Dresscode: brez kravate."
http://zurnal24.si/slovenija/crna-kronika/v-milanu-aretirali-nekdanjega-nogometasa-183079,slovenija,183079,"V Milanu aretirali nekdanjega nogometaša  Italijanska policija je na milanskem letališču Malpensa aretirala slovenskega državljana Admirja Suljića, poroča spletna stran televizijske mreže BBC. Suljića Interpol povezuje s singapursko kriminalno združbo, ki naj bi stala za prirejanjem izidov nogometnih tekem.  Admir Suljić je sicer v Milan priletel danes zjutraj in se predal policiji. Že lani se je italijanski policiji predal še en slovenski državljan, osumljen sodelovanja v ilegalnih stavah, Dino Lalić. Interpol Suljića povezuje z združbo, ki jo vodi singapurski podjetnik Tan Seet Eng, znan tudi pod imenom Dan Tan. Novice o aretaciji so sicer zaokrožile v sredo zvečer, ko je šef Interpola Ronald Noble na novinarski konferenci dejal, da je eden izmed osumljencev na poti iz Singapurja v Milano. Možakarja, ki ga Noble ni imenoval, je iskala italijanska policija v povezavi s škandalom, v katerem so tudi nekateri znani italijanski nogometaši dobili prepoved delovanja v nogometu, prav tako pa so bili kaznovani nekateri klubi. ""Upamo, da bo osumljenec sodeloval s policijo in bo povedal vse, kar ve,"" je dejal eden izmed predstavnikov Interpola. Pred dvema tednoma je sicer Europol objavil, da so v Evropi zaznali 380 ""sumljivih"" tekem in skupno skoraj 700 po svetu, vključno s tekmami v Ligi prvakov in kvalifikacijah za svetovno prvenstvo."
http://zurnal24.si/sport/kosarka/sagadin-d-j-gay-bo-hitro-prevzel-vajeti-v-roke-132172,sport,132172,"Sagadin: D. J. Gay bo hitro prevzel vajeti v roke Z legendarnim slovenskim trenerjem Zmagom Sagadinom smo se pogovarjali o klubski košarki v Domžalah, za konec pa smo spregovorili tudi o delu in dometu slovenske reprezentance, ki se intenzivno pripravlja na prihajajoče evropsko prvenstvo. Zmago Sagadin, ki se je s svojim delom najbolj proslavil v Olimpiji, je po koncu lanske sezone sprejel nov izziv v svoji dolgoletni karieri košarkarskega trenerja – za tri leta je sedel na klop domžalskega Heliosa. Nabiranje okrepitev je pred začetkom sezone 2011/12 skorajda že končal, v prihodnji sezoni pa ga čaka delo z mlado, a talentirano ekipo. Po imenih sodeč se zdi, da ste skupaj sestavili mlado (ta v povprečju šteje 21 let in pol, op. p.), a talentirano ekipo. Očitno v ospredju niso le kratkoročni cilji?Vsekakor. Mislim, da imamo okoli deset zelo mladih igralcev in štiri malce bolj izkušene – gre za dvotirni projekt. Produkcija – iz teh talentov narediti čim več dobrih igralcev – in pa leto za letom dvigovati ekipni rezultat, saj gre za triletni projekt.Domžale imajo trenutno eno od najboljših mladinskih in kadetskih ekip. Ste že prepoznali kaj pravega talenta za priključitev k članski ekipi?Vsekakor so ti mladi članski igralci v skupini najbolj talentiranih v Sloveniji, kajti gre za igralce, ki so več ali manj bili v mladih selekcijah, ki so letos postali tako mladinski kot kadetski prvaki. Vendar gre za projekt: preskok iz talenta, se pravi talentiranega mladinca, v kakovostnega članskega igralca je najtežji v procesu razvijanja mladega igralca.Pa je realna možnost, da Domžale na dolgi rok zadržijo te talente?Kakor vem, imajo ti mladi fantje dolgoročne pogodbe, se pravi, da ni realno, da bi nam čez kakšno sezono začeli bežati. Mislim, da bodo ti igralci vsaj dve, tri sezone ostali skupaj.Po posnetkih sodeč ste dobili kar dobro okrepitev iz ZDA D. J. Gaya, ki že trenira z vami. Kako ste kaj zadovoljni z njim?Gre za zelo dobrega talentiranega mladega organizatorja igre. Čepravv je mlad in malce neizkušen, pa mislim, da bo kar hitro prevzel vajeti v roke in vodil ekipo tako, kot jo organizator igre' mora.Bo Gay torej prvi organizator igre?Da, realno je on je prvi organizator. Iščete še kakšne okrepitve ali je domžalska postava za prihodnjo sezono popolna?Iščemo še eno trojko in glede na to, da smo finančno zelo omejeni, lahko iščemo mlado, okoli dva metra visoko krilo. Eno imamo, eno pa še iščemo.Kakšni pa so kaj cilji v klubu?Vsekakor smo po proračunu za Olimpijo in Krko, ki imata približno štirikrat ali petkrat večjega. Seveda se mi želimo ohraniti oziroma stabilizirati kot tretji klub v Sloveniji in jasno, če bodo oni pokazali kakšne slabosti, bomo napadli tudi njiju.Ste kaj spremljali reprezentančne pripravljalne tekme? Kakšno se vam zdi delo selektorja Maljkovića in kam lahko poseže slovenska reprezentanca na evropskem prvenstvu v Litvi?Reprezentanca dela pametno, dobro, delo pa gre po začrtani poti. Prepričan sem, da ima Slovenija ekipo, ki se bo bojevala za medalje, in trenerja, ki ima dovolj znanja in izkušenj, da bo ekipo ustrezno vodil. Mislim, da razen v tem trenutku Španije, ki ima potencial, ki bi skoraj moral biti dovolj za zlato ali srebro, dejansko ni izrazitega favorita. Po imenih so morda tu še Francozi, ki pa nimajo vse urejeno, vse skupaj pri njih ne gre tako, kot bi moralo. Neugodna bo Litva zaradi domačega terena in pritiska publike, ampak smo že videli, da jo Slovenija lahko premaga. V ožji krog favoritov za medalje spadajo še Srbija in Slovenija, in to je to – pet reprezentanc, ki se bodo bojevale za medalje.﻿"
https://zurnal24.si/magazin/horoskop-in-numerologija/dnevni-horoskop-za-sredo-3-oktobra-316888,magazin,316888,"Dnevni horoskop za sredo, 3. oktobra Eno znamenje čaka še posebej srečen dan v ljubezni. OVEN Splošno: Danes boste prosili za pomoč. Predstavnica ženskega spola vam bo pomagala. Če ste v dvomih glede prave odločitve v povezavi z delom, se boste zagotovo lahko zanesli na bližnje. Pred vami je korenita sprememba, ki vam bo življenje obrnila na glavo. Prisluhnite modrim nasvetom! Finančno stanje je stabilno, toda zelo kmalu pričakujte velike odlive, zato zelo previdno! Ljubezen: Predstavnice nežnejšega spola boste danes končno spregovorile s partnerjem. Vse, kar vas moti, bo končno prišlo na dan. Vse, kar ste nosile v sebi, ne bo več skrivnost. Zagotovo ga boste prizadele s svojimi besedami, zato se skušajte nadzorovati. Samski boste razdvojeni med srcem in razumom. Če srednja pot ni mogoča, izberite sami! Čas za spremembe je pred vami. Ne odlašajte več! Ljubezen: 4 Služba: 4 Zdravje: 3 BIK Splošno: Danes bodite previdni. Pomanjkanje določenih informacij bi vas lahko pripeljalo do denarne izgube. Če ste nameravali vložiti ali oplemenititi svoj denar, se sprva pozanimajte o vseh informacijah, ki jih še nimate. Čas bo na vaši strani, zato ne hitite. V nasprotnem primeru vas v prihodnosti čaka izguba denarja. Bodite potrpežljivi in previdni. Zdravje: odlično! Ljubezen: Tisti, ki ste v trajnem odnosu, ne boste želeli razrešiti težave, ki jo imata s partnerjem. Mnogi se boste prav danes obračali za drugimi predstavniki nasprotnega spola. Če ste že vpleteni v ljubezenski trikotnik, se čim prej rešite iz njega. Bodite iskreni, saj si vaš partner to zasluži. Ne vztrajajte v odnosu, ki za katerega mislite, da nima več prihodnosti. Ljubezen: 1 Služba: 2 Zdravje: 5 DVOJČKA Splošno: Že dolgo razmišljate o tem, da bi uvedli spremembe pri delu. Dan bo kot nalašč za to. Imate nove zamisli in ideje, ki pa jih še niste predlagali. Poskusite. Morda bo ravno danes vaš srečen dan in vam bodo ostali prisluhnili. Zagotovo boste presenečeni nad odzivom nadrejenih. Vse vaše zamisli bodo padle na plodna tla. Ne odlašajte več! Zdravje: splošno počutje bo dobro. Ljubezen: Danes bo nekdo pritegnil vašo pozornost. Moški spol bo nagnjen k spogledovanju. Oseba, ki vam bo všeč, ne bo ravno lahka tarča, saj bo delovala zelo nedosegljivo, prav tako pa vama okoliščine ne bodo naklonjene. Izogibajte se spogledovanju, saj bo za vas prepovedan sadež. Ohranite razum in naj vas ne zapelje le videz. Previdno! Ljubezen: 4 Služba: 5 Zdravje: 4 RAK Splošno: Danes vam bodo zvezde namenjene. Svetile bodo le na vas. Pri delu boste zato blesteli, saj vam bo vsaka delovna naloga predstavljala izziv in ne težavo. Zdelo se vam bo, da ste mojstri pri svojem delu. V finančnih okvirih pričakujte izboljšanje. Čeprav preteklost za vas ni bila najbolj stabilna, se veselite prihodnosti. Za vas prihaja popolnoma nov veter. Ljubezen: Danes boste v ljubezni postavljeni pred določeno dejstvo. Med vama s partnerjem se bo zagotovo pojavil prepir. Težava, ki vaju že dalj časa teži, bo na tapeti tudi danes. Skušali boste razrešiti to pereče vprašanje med vama, saj si želite miru in stabilnosti, vaš partner pa še vedno ne bo pripravljen na to. Pričakujte oslabljen dialog in možnost večjega spora Ljubezen: 3 Služba: 6 Zdravje: 6 LEV Splošno: Pri delu se bodo v dopoldnevu pojavile težave. Zapletli se boste v prepir, ki pa bo kratkotrajne narave. Razrešil se bo vam v prid, zato se ne bojte. Življenje nas postavlja pred mnoge preizkušnje in prav je, da vedno pokažete svojo notranjo moč. Nadrejeni bodo spoznali, da krivda ni bila vaša, zato pričakujte opravičilo. Splošno počutje bo odlično! Ljubezen: Danes vam ne bo lahko pri srcu. Čutili boste, da vas neka težava utesnjuje. Morda bi vam koristil pogovor s prijateljem ali partnerjem. Nekomu izlijte svoje občutke in misli. Počutili se boste bolje. Ne trpite več. Če še vedno niste preboleli določene osebe s preteklosti, je čas, da začnete sami graditi v tej smeri. Odprite si vrata za nove možnosti in novo ljubezen. Ljubezen: 3 Služba: 2 Zdravje: 5 DEVICA Splošno: V financah boste končno prišli na zeleno vejo. Pred vami je stabilno finančno stanje, ki vam bo omogočilo izpolnitev mnogih želja. Brzdajte se pri zapravljanju, pa si boste lahko s prihranki izpolnili dolgotrajno željo. Pri delu boste danes žareli. Opravili boste več, kot si boste zadali. Zdravje in splošno počutje bosta odlična. Dan boste pričeli polni energije. Ljubezen: Danes boste uteho iskali v vaši preteklosti. Ne boste se mogli otresti misli na nekoga, ki vam je včasih pomenil veliko. Skušali boste poiskati njegov kontakt in ponovno navezati stik z njim. Premislite, ali vam bo to koristilo. S to osebo vas vežejo zelo lepi in srečni trenutki, toda vzpostavljanje stika vam odsvetujemo. Čas je zagotovo naredil svoje. Raje pojdite naprej. Ljubezen: 4 Služba: 5 Zdravje: 6 TEHTNICA Splošno: Danes lahko pričakujete prilive. Prav tako se boste znašli v položaju, ki bo lahko dokaj kmalu oplemeniti vašo finančno stanje. Če vam je šlo še včeraj slabše, boste danes navdušeni nad premikom na bolje. Pri delu vam svetujemo, da se ne držite več preverjenega načina dela. Tako ne boste zrasli. Pokažite več inovativnosti. Ne odlašajte več! Ljubezen: Vezani boste danes stopili na realna tla. Res je, da ste bili zasanjani in zaljubljeni, toda skušajte v vaše razmerje vnesti malce več razuma. Ne skrbite, saj je ljubezen med vama s partnerjem močna. Tudi samski si ne delajte iluzij. Morda iščete popolnost, ki pa žal ne obstaja. Premislite o svojih zahtevah. Ljubezen: 3 Služba: 5 Zdravje: 4 ŠKORPIJON Splošno: Pri delu boste danes zelo zaskrbljeni. Čutili boste, da nazadujete. Ne skrbite. Kljub vsem preprekam vam bo lahko uspelo. Zaupajte vase in v svoje sposobnosti. Četudi vam bo danes storilnost padla, boste lahko že jutri vse nadoknadili. Ne belite si glave brez posebnega razloga. Pokažite optimizem že danes! Ljubezen: Pred vami je končno srečen dan v ljubezni. Čutili boste, kako v vaše življenje ponovno prihaja občutek pomirjenosti in miru. Tisti, ki ste vezani, boste zares srečni v objemu partnerja. Samski se boste morali spopasti z nekaj ovirami na poti do sreče, saj se ne morete znebiti občutka strahu. Ne pozabite, da kdor ne tvega, ne more biti srečen. Imejte to v mislih. Ljubezen: 4 Služba: 3 Zdravje: 4 STRELEC Splošno: Pri delu boste danes postavljeni pred nov izziv. Pred vami bodo nove preizkušnje, na katere se boste morali zelo dobro pripraviti. Nadrejeni vas bodo zasuli z delom. Pazite, kako se boste odzvali, da ne bo vaš odziv oslabel medsebojnih odnosov. Vsekakor morate spoštovati avtoriteto drugih. Naučite se tega. Zdravje: danes bodite previdni zaradi preobremenjenost! Za hip se ustavite in vdihnite! Ljubezen: Želeli si boste več. Dozdevalo se vam bo, da niste našli tega, kar ste želeli. Morda morate prebuditi določena čustva, ki so že izginila. Če ste vezani, premislite o tem. Morda imate ob sebi napačno osebo. Premislek vam bo vzel več časa. Samski, spremembe bodo za vas šele prišle. Ne pozabite, da imate vajeti življenja v svojih rokah. Ljubezen: 3 Služba: 2 Zdravje: 3 KOZOROG Splošno: Danes se boste znašli pred preizkušnjo. Pri delu boste pokazali svoje znanje in prav tako veščine, nad katerimi bodo navdušeni tudi vsi ostali. Pred vami je danes zagotovo pogajanje o poslovanju in financah. Sijali boste v vseh pogledih. Občutek samozavesti bo na višku. Znašli se boste v vsaki situaciji. Bravo! Splošno počutje bo odlično! Ljubezen: V odnosih vas danes čaka malce manj sreče. Če ste vezani, potem bodite previdni. Partner vas bo obtožil, da ne naredite veliko za vajin odnos. Premislite, morda ima prav. Kdaj ste se mu nazadnje posvetili in mu namenili lepo besedo? Če ste naredili napako, potem priznajte. V nasprotnem primeru vas čaka veliko prepirov. Samski si ne zapirajte vrat pred novimi možnostmi. Delo ni vse! Ljubezen: 2 Služba: 5 Zdravje: 6 VODNAR Splošno: Danes boste v sebi začutili praznino. Zdelo se vam bo, da ste obstali na mrtvi točki in da se finančno ne premaknete naprej. Vaša finančna strategija vas ni pripeljala daleč, zato je čas, da jo spremenite. Prav tako bodite previdni pri delu. Nekdo vas bo želel preobremeniti z obveznostmi. Ne pustite se mu, saj ne zmorete vsega sami! Pazite na svoje zdravje, okoliščine vam niso naklonjene. Ljubezen: Samski imate skrivnega oboževalca, ki ga boste spoznali danes. Nekdo vam bo izkazal pozornost, nad čemer boste zelo presenečeni, saj česa takšnega niste pričakovali. Danes boste oklevali, saj ne boste prepričani, ali si želite razmerja. Ne dajajte mu lažnega upanja. Vezani boste predani le partnerju. Zdelo se vam bo, da druge osebe za vas ne obstajajo. Ljubezen vam bo pričarala nasmeh na obrazu. Ljubezen: 5 Služba: 2 Zdravje: 4 RIBI Splošno: Delovne okoliščine vam bodo danes bolj naklonjene. Čutili boste, da se je pričel vaš vzpon. Tisti, ki kmalu pričakujete službeno pot, se boste danes razveselili veslih novic, ki vas bodo prijetno presenetile. Mnogi vam bodo zavidali, zato v službi raje ne iščete iskrenih prijateljstev. Zdravje: žareli boste od vse notranje energije. Ljubezen: Čutite, da vašega odnosa ne morete več rešiti. Prepreke med vama so zares ogromne. Svetujemo vam, da se danes ne prenaglite s svojimi odločitvami. Skušajte si pričarati srečo. Sprva se pogovorita, morda je rešitev še mogoča. Samski, danes boste prišli do nove ugotovitve. Ne ustrašite se je. Ljubezen: 3 Služba: 5 Zdravje: 6"
http://zurnal24.si/magazin/vip/rebeka-novinarji-bi-se-razpisali-je-tik-pred-locitvijo-304860,magazin,304860,"Rebeka: ""Novinarji bi se razpisali – je tik pred ločitvijo?"" Rebeka Dremelj objavila najbolj srce parajoč zapis doslej. Pevka, voditeljica in podjetnica je že tretje leto zapored uspešno prestala rutinski pregled ščitnice na Onkološkem inštitutu v Ljubljani. Ob tem veselem dogodku vsem polaga na srce, da nič v življenju ni nujno, razen čas preživet z ljudmi, ki jih imamo najrajši in oni nas. ""Vsi smo nadomestljivi. Prijatelji nas bodo pozabili. No, tu in tam se bodo sicer še spomnili, ampak njihovo življenje bo šlo naprej, sodelavci bodo zelo kmalu pozabili, kdo smo bili in kaj smo delali, tisti, ki nas sodijo in nas ne poznajo, bodo o nas govorili le kakšen dan, čez kakšno leto pa se bodo na pivu pogovarjali v stilu – kaj je že bila una … No, tista, ki je imela dva otroka in nekaj je pela …. Otroci, mož, žena in naši starši PA NE BODO POZABILI NIKOLI. Nikoli!!! Torej, se splača iti na otroško predstavo? Se splača otroku narediti noro praznovanje rojstnega dne? Se splača peljati nekaj kilometrov, da lahko očetu voščiš rojstni dan? Se. Splača se,"" piše Rebeka. Slike, kako možu žugam in mu grozim z vrečami za smeti, da mu bom spakirala obleke ali slike, kako povzdignem glas nad Šajano, ker sem ji že petkrat rekla, da mora nekaj storiti in še vedno ni … Takšne slike ne bom objavila. Ne, taka slika tudi ne bo imela lajkov. V svojem zapisu pa se je dotaknila tudi popolnih življenj iz družabnih omrežij, ki v resnici ne obstajajo: ""Vedno objavimo le najlepše in najboljše. Da izpademo face. Da izpademo resne poslovne ženske, predane žene, najboljše mame. Slike, kako možu žugam in mu grozim z vrečami za smeti, da mu bom spakirala obleke ali slike, kako povzdignem glas nad Šajano, ker sem ji že petkrat rekla, da mora nekaj storiti in še vedno ni … Takšne slike ne bom objavila. Ne, taka slika tudi ne bo imela lajkov. Takšna slika bi bila prekruta. Novinarji bi se razpisali – je tik pred ločitvijo? Zanemarja svoje otroke? /…/ Kolega je pred kratkim za novo leto na facebooku svojim prijateljem voščil s stavkom, da jim želi v novem letu vsaj pol tako lepo življenje, kot ga prikazujejo na svojih družabnih omrežjih. Umrla sem od smeha. Čista resnica."" Celoten zapis si lahko preberete tukaj."
http://zurnal24.si/magazin/fake-it-janeza-janse-je-zmagala-43872,magazin,43872,"Fake it! Janeza Janše je zmagala V Cankarjevem domu se je končal slovenski plesni festival Gibanica. Mednarodno strokovno komisijo je najbolj prepričala prav zaključna Fake it! v režiji Janeza Janše. Izhodišče predstave Janeza Janše, režiserja plesnih predstav, prej znanega pod imenom Emil Hrvatin, so predstave sodobnega plesa, ki jih Slovenija ni nikoli videla in jih najbrž tudi ne bo, če ne zaradi ekonomskih določevalcev programiranja hiš z mednarodnim scenskim programom in festivalov scenskih umetnosti, pa zaradi gole in stvarne biološke minljivosti ustvarjalcev. Podobno kot srečujemo ponaredke na črnem trgu izdelkov, bodo tudi na trg sodobnega plesa lansirani ponaredki del nekaterih ključnih koreografov druge polovice 20. stoletja, piše o predstavi v festivalski knjižici. Janša se podpisuje pod številna avtorska dela, med drugim pod Mi vsi smo Marlene Dietrich FOR in rekonstrukcijo Jovanovićeve Pupilija, papa Pupilo pa Pupilčki. Je avtor monografije Ponavljanje, norost, disciplina – celostna umetnina Fabre, redno izvaja delavnice in predava po evropskih in ameriških univerzah ter umetniških središčih. Občinstvo je svojega favorita izbiralo med vsemi 19 predstavami na programu letošnje Gibanice. Najboljše je ocenilo predstavo Premuševe Move-as – Zgodbe o telesu 4, ki je bila prikazana v spremljevalnem programu. Predstava spada v avtoričin cikel plesnih predstav, osredotočenih na telo."
https://zurnal24.si/slovenija/crna-kronika/nova-smrtna-zrtev-nasih-cest-316028,slovenija,316028,"Nova smrtna žrtev naših cest Na mestu je umrl. V kraju Rošpoh na cesti med Spodnjo Kungoto in Kamnico je popoldne prišlo do prometne nesreče med voznico osebnega avtomobila in kolesarjem. V nesreči se je kolesar tako hudo poškodoval, da je na kraju umrl, so sporočili s Policijske uprave Maribor. Po ogledu bodo policisti več informacij sporočili na kraju prometne nesreče, tako da več sledi ... *Fotografija je simbolična Pijan Slovenija Pred policisti povzročil nesrečo Ste ga videli? Slovenija Policija išče voznika, ki je odpeljal s kraja nesreče dezurni@zurnal24.si"
http://zurnal24.si/magazin/film-glasba-tv/eva-skoraj-ubila-willa-90684,magazin,90684,"Eva skoraj ubila Willa Eva Mendes je na snemanju novega filma svojega soigralca Willa Ferrella skoraj pokončala z nožem. Na snemanju akcijske komedije The Other Guys je prišlo do neljubega incidenta, ki pa bi se lahko končal tragično. Eva Mendes je razkrila, da je za prizore borbe uporabila pravi nož namesto rekvizita.Šestintridesetletnica je pojasnila, da je bilo nekaj prizorov improviziranih, ni pa se zavedala, da je imela v rokah pravi nož. ""Ko smo se spravili snemat, smo morali improvizirati. Sprli smo se in zagrabila sem nož ter ga zalučala v Willa. Bila sem zelo ponosna nase, preden sem ugotovila, kaj bi se lahko v resnici zgodilo,"" je povedala Eva.""Will je bil osupel in rekel, da za takšnimi prizori ponavadi stojijo kaskaderji. V sekundi bi lahko vse skupaj postalo zelo grdo. Skoraj sem ubila Willa Ferrella,"" se igralka kar ni mogla pomiriti."
https://zurnal24.si/svet/slovenski-delavci-ob-pet-milijonov-evrov-letno-318118,svet,318118,"Slovenski delavci ob pet milijonov evrov letno Avstrijski parlament je sprejel zakon o prilagoditvi otroškega dodatka za v tujini živeče otroke zaposlenih v Avstriji. Posledice bodo čutili tudi otroci v Sloveniji. Parlament na Dunaju je zakon sprejel po burni razpravi in kljub številnim kritikam iz držav, iz katerih je v Avstriji največ delavcev migrantov. Avstrijska opozicija je v razpravi pred glasovanjem opozarjala predvsem na kadrovsko stisko, denimo na področju zdravstvene nege, ki jo rešujejo zlasti delavci migranti iz vzhodnoevropskih držav. Vladajoči ljudska stranka in svobodnjaki pa so vztrajali, da gre za pravičnejši sistem od sedanjega. Avstrijska ministrica za družino Juliane Bogner-Strauss je v razpravi izpostavila, da bo Avstrija na račun znižanja otroškega dodatka za v tujini živeče otroke privarčevala več kot 100 milijonov evrov, ta denar pa bo namenila za socialne ugodnosti za otroke v Avstriji. Nižji otroški dodatek za delavce migrante iz Slovenije Delavci migranti iz Slovenije bodo poslej prejemali otroški dodatek glede na raven življenjskih stroškov v Sloveniji. Po poročanju Radia Slovenija naj bi delavci iz Slovenije zaradi tega izgubili skupno okoli pet milijonov evrov na leto. Po zadnjih podatkih radia slovenski delavci za enega otroka povprečno prejmejo 114 evrov otroškega dodatka, avstrijski pa 150 evrov. Do otroškega dodatka so upravičeni ne glede na višino plače. Vlada na Dunaju ocenjuje, da bo ta ukrep vplival na okoli 130.000 otrok tujcev, zaposlenih v Avstriji. Največ izplačil gre na Madžarsko in Slovaško, sledijo Poljska, Romunija, Češka in Slovenija. Vlada Slovenija Tujcem, ki delajo v Avstriji, bi zmanjšali otroški dodatek A nova zakonodaja ne bo prinesla znižanja otroških dodatkov za vse otroke delavcev migrantov. Otroški dodatek za delavce iz držav z višjimi življenjskimi stroški, kot jih ima Avstrija, se bo tako celo nekoliko zvišal. Leta 2016 je Avstrija za otroške dodatke v tujini živečih otrok namenila 273 milijonov evrov, večinoma na Madžarsko. V Avstriji sicer za socialno pomoč trenutno namenijo 4,4 milijarde evrov. Povprečno znaša otroški dodatek okoli 150 evrov mesečno. Zagovarjati se bodo morali v Bruslju Avstrija se bo morala zaradi zakona zagovarjati pred Evropsko komisijo. ""Ko bo zakon dokončno sprejet in javno objavljen, komisija ne bo oklevala in bo uporabila pravne možnosti, ki jih ima kot varuhinja pogodb,"" je dejal tiskovni predstavnik komisije Christian Wigand. Dodal je, da je splošno stališče Bruslja glede tega že znano. Evropska komisija je marca poudarila, da pogodba o EU prepoveduje vsakršno neposredno ali posredno diskriminacijo delavcev na podlagi državljanstva. Takrat je navedla, da so delavci migranti ""upravičeni do enakih otroških dodatkov kot lokalni delavci - ne glede na kraj stalnega prebivališča otroka"". Po mnenju komisije ta pravila temeljijo na ""pravičnem in jasnem načelu, ki je bistvo enotnega trga in se je skozi čas izkazalo za uspešno, to je za enake vplačane prispevke iz dela se morajo pridobiti in uporabljati enaki prejemki"". dezurni@zurnal24.si"
http://zurnal24.si/sport/kosarka/maljkovic-poklical-kastratija-in-balazica-160569,sport,160569,"Maljković poklical Kastratija in Balažiča Selektor slovenske moške članske reprezentance Božidar Maljković je določil seznam 11 košarkarjev, ki bodo skupaj z igralci U-20, ki jih bo določil po EP, v letu 2012 oddelali priprave za EP 2013. Na seznamu sta se prvič znašla Jure Balažič (Krka) in Erjon Kastrati (Union Olimpija), ki šteje komaj 17 let, po dolgih letih pa tudi Žiga Zagorc (Elektra Šoštanj). Priprave se bodo začele 23. julija in bodo trajale do 9. avgusta, ko bo Slovenija odigrala zadnjo pripravljalno tekmo v Srbiji. Prosto poletje so zaradi različnih razlogov dobili Mirza Begić, Goran Dragić, Jaka Lakovič, Erazem Lorbek, Beno Udrih, ki so vsi že potrdili, da bodo selektorju na voljo prihodnje leto, ko bo Slovenija od 4. do 22. septembra gostila EuroBasket. ""Glede na to, da v letu 2012 slovenska moška članska reprezentanca nima uradnih tekem, tudi na pripravljalnih srečanjih rezultat ne bo v prvem planu. Razmišljamo že o naslednjem letu ter velikem projektu za slovensko košarko – EuroBasketu 2013, za katerega se bomo na določen način pripravljali že letos, predvsem pa testirali nekatere mlade igralce, ki bi lahko nosili slovenski dres prihodnje leto. Nekaj starejših igralcev je to poletje dobilo nekaj premora, mlajši pa bodo trenirali in se dokazovali z delom, vedenjem in predanostjo. Enajst košarkarjev za letošnjo akcijo smo že določili, tiste, ki se nam bodo pridružili iz reprezentance mlajših članov, pa bom po posvetu z Zmagom Sagadinom določil po evropskem prvenstvu do 20 let,"" je povedal Božidar Maljković, selektor članske reprezentance. ""Na Košarkarski zvezi Slovenije želimo ob dejstvu, da uradnih tekem tokrat ne bo, moško člansko reprezentanco izkoristiti za čim bolj kakovostne priprave na bližajoče se evropsko prvenstvo, ki ga bo čez dobrih 14 mesecev gostila naša država. Šlo bo za tritedenski program, nekakšen 'team building', pri katerem se bomo osredotočili na prihajajoče talente, izkoristili bomo tudi možnost vpoklica več naturaliziranih košarkarjev, hkrati pa bomo ponudili priložnost nekaterim že uveljavljenim igralcem, ki pa jim bo zavoljo različnih razlogov izbrana vrsta letos prišla še kako prav. Vsi igralci, gre za Erazma Lorbka, Gorana Dragića, Jako Lakoviča, Mirzo Begića in Bena Udriha, ki jim je selektor Maljković dal možnost, da si to poletje odpočijejo, so izrazili željo, da v letu 2013 sodelujejo v reprezentančni akciji. Lorbek je za počitek prosil zavoljo podpisa nove pogodbe ter načetih kolen in tetiv, Begić ima težave s hrbtom, Lakovič si želi odpočiti po več kot 10 zaporednih poletjih v reprezentanci, Udrih ima težave s prstom na roki, Goran Dragić pa je, kot vemo, pred podpisom najbolj pomembne pogodbe v življenju. Imajo pa Dragić, Lakovič in Begić po dogovoru do sredine julije še možnost, da potrdijo tudi sodelovanje v letošnji akciji. Velja omeniti še, da smo 11 igralcev določili že zdaj, dodatne pa bomo vpoklicali iz izbrane vrste mlajših članov, kar pa bomo storili šele po koncu evropskega prvenstva do 20 let, in sicer, da bi s prejšnjim imenovanjem ne vplivali na njihovo psihično stabilnost med zanje najbolj pomembnim prvenstvom,"" pa je dejal Matej Avanzo, direktor članskih reprezentanc. Pripravljalne tekme bo Slovenija odigrala po naslednjem sporedu: 3. avgusta v Stožicah Slovenija - Bosna in Hercegovina, 4. avgusta v Stožicah Slovenija - Hrvaška, 5. avgusta v Stožicah Slovenija - Srbija, 8. avgusta v Beogradu Slovenija - Turčija, 9. avgusta v Beogradu Slovenija - Madžarska/Srbija. Seznam reprezentantov: Jure Balažič, Jaka Blažič, Zoran Dragić, Erjon Kastrati, Domen Lorbek, Edo Murić, Boštjan Nachbar, Uroš Slokar, Gašper Vidmar, Žiga Zagorc, Miha Zupan."
http://zurnal24.si/magazin/vip/ecclestone-zgrozen-nad-golo-hcerko-76087,magazin,76087,"Ecclestone zgrožen nad golo hčerko Veliki šef Formule 1 ni niti malo zadovoljen s fotografijo, na kateri je njegova hči odvrgla prav vse krpice. Tamara Ecclestone, hčerka Bernieja Ecclestonea je nadvse predrzna gospodična. Ne da bi svojemu očetu zaupala svoje namene, se je slekla za reklamni oglas organizacije PETA, ki se bori za pravice živali. 25-letna lepotica je v skladi z motom 'Zmagovalci so brez krzna - vsi smo zmagovalci' okoli golega telesa ovila le karirasto zastavo, ki je njenemu očetu znana predvsem z dirk Formule 1. ""Ne razumem, zakaj naj bi bilo krzno lepo,"" je dejala Tamara, ki je z izdelkom zelo zadovoljna."
http://zurnal24.si/magazin/vip/adele-namerava-shujsati-151691,magazin,151691,"Adele namerava shujšati Čeprav je Adele že večkrat javno izjavila, da ne namerava shujšati, jo odvečni kilogrami očitno le motijo. Pevka namerava do poletja shujšati za dve konfekcijski številki. Pri tem ji bo pomagal komik Alan Carr, ki ji je predlagal, naj začne s pilatesom. Poleg tega je Adele najela še fitnes trenerja, s katerim vadi dvakrat na teden, s Carrom in svojimi psi pa namerava tudi redno teči. ""Zdaj ima veliko več energije. Odločila se je za bolj zdravo življenje,"" je izdal zvezdničin prijatelj. Kljub hujšanju pa je pevki zelo pomembno, da mladim dekletom ne daje napačnega vtisa. ""Ne želim biti taka kot manekenke na naslovnici revij. Predstavljam večino žensk in na to sem ponosna,"" je povedala 23-letnica."
https://zurnal24.si/sport/nekdo-me-je-zgrabil-in-zelel-udariti-251699,sport,251699,"''Nekdo me je zgrabil in želel udariti'' Argentinski tenisač Renzo Olivo je razkril, da je bil na turnirju serije challenger v Moskvi žrtev groženj ruskega nasprotnika Andreja Rubleva in nekega ruskega navijača. V drugem krogu teniškega turnirja v ruski prestolnici je prišlo do verbalnega obračunavanja med Renzom Olivom in 17-letnim vzhajajočim zvezdnikom ruskega tenisa Andrejem Rublevom. Slednji naj bi se med dvobojem neprimerno vedel in prejel več opozoril sodnika. V tretjem, odločilnem nizu je 17-letnik zaprosil za pomoč fizioterapevta, ker naj bi imel težave s krči. Twitter Olivo je glavnega sodnika podučil, da pomoč fizioterapevta zaradi krčev ni dovoljena, vendar se sodnik za njegova opozorila ni zmenil. Rublev se je burno odzval in začel psovati svojega nasprotnika. Po koncu dvoboja, ki ga je dobil 17-letnik, naj bi Olivo mladeniču dejal, da naj bo drugič pošten. Rublev mu je zagrozil, da se bosta pomenila zunaj. Kaj se je dogajalo zunaj igrišča, je Olivo razkril z objavo na družabnem omrežju Twitter. ''Razočaran sem nad tem, kar se je dogajalo med današnjim obračunom, na katerem je nasprotnik večkrat prekršil pravila in mi grozil,'' je zapisal Argentinec in dodal: ''Sodnik je dobro vedel, kaj se dogaja, vendar se je odločil, da ne bo naredil ničesar.''Olivo je po koncu obračuna zapustil igrišče, zunaj pa je želel z njim obračunati nek ruski navijač. ''Čutil sem, da me je nekdo zgrabil in bil je pred tem, da me udari. Na srečo sem ga pravočasno odrinil, nato pa ga je množica uspela zaustaviti,'' je zapisal 23-letnik.Olivo je želel z objavo na družabnem omrežju vzbuditi pozornost Zveze teniških profesionalcev (ATP). Za konec je dodal, da je bil v preteklosti večkrat tarča podobnih groženj in čeprav ve, da se ne bo nič spremenilo, je želel svojo zgodbo deliti z javnostjo."
http://zurnal24.si/svet/slovenec-prical-za-karadzica-201470,svet,201470,"Slovenec pričal za Karadžića  Na sojenju bivšemu političnemu voditelju bosanskih Srbov Radovanu Karadžiću v Haagu je kot priča obrambe nastopil tudi že obsojeni vojni zločinec, Slovenec Franc Kos.  Kos, ki je bil pripadnik vojske Republike srbske, je opisal, kako so na farmi Branjevo pobili več sto Bošnjakov iz Srebrenice in da jih je za to pohvalil podpolkovnik Ljubiša Beara.Franc Kos in še trije soobtoženi so bili junija lani na sodišču v Sarajevu spoznani za krive, ker so kot pripadniki 10. diverzantskega odreda glavnega štaba vojske Republike srbske leta 1995 sodelovali pri poboju 800 Bošnjakov iz Srebrenice. V BiH prestaja 35-letno zaporno kazen zaradi zločinov poti človečnosti. ""Država hvaležna"" za klanje Kot je danes na sodišču dejal Kos, jih je Beara, ki je zaradi genocida v Srebrenici obsojen na dosmrtni zapor, po omenjenem poboju na farmi Branjevo v kavarni pohvalil za ""odlično opravljeno delo"" in dodal, da jim bo ""država hvaležna"". Kos je dodal, da je takrat dojel, da je bil ta množičen poboj načrtovan.""Noben član 10. diverzantskega odreda ni imel nobenega motiva, da bi bil tam iz osebnega, nacionalnega ali kakega druga razloga, temveč so bili tam, ker jim je bilo tako ukazano,"" je dejal po poročanju srbske tiskovne agencije Beta. Kdo je tisti na vrhu, ki je ukazal poboje, pa ni vedel povedati. Pobili sedem avtobusov Kos je sicer v sredo v pričanju potrdil, da je 16. julija 1995 sodeloval v streljanju na Bošnjake na tej farmi pri Zvorniku. Trdil pa je, da so ubili med 300 in 350 ujetnikov in ne med tisoč in 1200 kot je navedeno v obtožnici in prejšnjih razsodbah haaškega Mednarodnega sodišča za vojne zločine na območju nekdanje Jugoslavije.Danes je ponovil, da so poboj izvedli na ukaz in da ko so prišli na farmo, niso vedeli, kaj bodo delali. ""Umor tudi enega samega nedolžnega civilista je strašen. Mi smo na ukaz ubili 300 ljudi, kar je velik zločin,"" je dodal.Po navedbah sarajevskega Oslobođenja je Kos v sredo dejal, da so v Branjevu pobili ljudi iz ""samo sedmih avtobusov"", ostale pa so ubili pripadniki vojske Republike srbske iz Bratunca, ki so poznali ujetnike in so jih tudi mučili.Tožilec Christopher Mitchell je med navzkrižnim zaslišanjem oporekal trditvam Kosa in dejal, da je prej trdil, da so po usmrtitvi žrtev iz desetega avtobusa vozila začela prihajati vse hitreje. Kos je odvrnil, da je to rekel prehitro in da je po poznejšem tehtnem premisleku ugotovil, da avtobusov ni moglo biti več kot osem. Tla prekrita s trupli Glede poboja skoraj 1400 Bošnjakov v skladišču v vasi Kravica pri Bratuncu 13. julija 1995 pa je Kos potrdil, da je, medtem ko je slišal streljanje in eksplozije, to noč videl, da so bila tla skladišča prekrita s trupli. Iz drugega prostora je slišal glasove, ko je šel na ulico, pa je nek drug pripadnik odreda v ta prostor vrgel dve ročni bombi. Enega od častnikov vojske Republike srbske pa je slišal, ko je dejal, da ""morajo to pokopati in skriti""."
http://zurnal24.si/magazin/zacinjen-hamburger-125222,magazin,125222,Začinjen hamburger  Recept preberite na Jazkuham.si
https://zurnal24.si/sport/nogomet/cena-divjanja-na-derbiju-6600-evrov-kazni-152033,sport,152033,"Cena divjanja na derbiju: 6.600 evrov kazni Disciplinski sodnik NZS Simon Jeglič je izrekel kazni za divjanje navijačev na sredinem večnem derbiju. Olimpija bo morala plačati 4.300 evrov kazni, Maribor pa dva tisočaka manj.  Disciplinski sodnik Nogometne zveze Slovenije (NZS) Simon Jeglič je imel po 25. kolu 1. slovenske nogometne lige precej dela. Derbi med ljubljansko Olimpijo in Mariborom so ""začinili"" navijači obeh ekip, zaradi česar bo domača ekipa ob 4.300 evrov, Štajerci pa bodo morali odšteti 2.300 evrov kazni.Kot je pojasnil Jeglič, se kazen Olimpije nanaša na kršitev običajnega športnega vedenja gledalcev oziroma navijaških skupin. Zaradi večkratne uporabe pirotehničnih sredstev v 5., 31., 34. in 86. minuti ter zaradi uporabe pirotehničnih sredstev v 61. minuti, ko sta bila ogrožena zdravje in varnost gostujočega vratarja Jasmina Handanovića, zaradi česar je bila tekma posledično prekinjena za devet minut, je Olimpiji ob upoštevani predkaznovanosti naložil plačilo 4.300 evrov.Dva tisoč evrov manj bo – tudi ob upoštevani predkaznovanosti – plačal Maribor zaradi podobnih razlogov. Njihova navijaška skupina je na tekmi uporabila pirotehnična sredstva v 6., 32., 52. in 53. minuti, v 90. pa povzročila požar.Sicer pa bodo Domžale morale zaradi rumenih in rdečega kartona odšteti 300 evrov kazni, Jaka Ihbeisheh, igralec Domžal, pa bo zaradi rdečega kartona, prejetega na tekmi v Murski Soboti proti Muri 05, počival eno tekmo."
https://zurnal24.si/slovenija/neverjeten-konec-iskalne-akcije-slovenskega-deskarja-318391,slovenija,318391,"Neverjeten konec iskalne akcije slovenskega deskarja Pogrešani slovenski deskar je živ. Kot smo poročali, sta včeraj v morju v Istri izginila dva deskarja, ki sta kljub opozorilu o orkanskem jugu popoldne odšla deskat na morje v bližini Umaga. Ko se nista vrnila, so sprožili iskalno akcijo, ki pa so jo morali ponoči prekiniti. Medtem ko so hrvaškega državljana našli, pa se je iskalna akcija za slovenskim deskarjem nadaljevala. Po poročanju novinarke TV Slovenija Eugenije Carl se je zgodba o pogrešanem deskarju končala srečno. Pogrešani deskar, šlo naj bi za 47-letnega učitelja telovadbe iz Ljubljane, je živ. Pred kratkim naj bi prišel do obale nekje pri Trstu in je že v bolnišnični oskrbi. Kot še dodaja, je bil v morju 25 ur. Po poročanju 24ur je deskar podhranjen, dehidriran, izčrpan in podhlajen,. Njegovo stanje je stabilno. Rešil ga je neopren, v katerega je bil oblečen, in deska, ki se je je oklepal. Najverjetneje je pomagalo tudi še vedno razmeroma toplo morje. Kot je danes povedal poveljnik Civilne zaščite Srečko Šestan, je iskalna akcija danes potekala na širšem območju Piranskega zaliva. Iskali so ga tudi iz zraka, po tem, ko naj bi italijanska stran na sredinski črti opazila jopič. V reševalni akciji so sodelovale posadke iz Slovenije, Hrvaške in Italije. Hrvaški reševalci so preiskovali tudi območje od pristanišča Umag do svetilnika na Savudriji. Iskanje na morju so oteževale neugodne vremenske razmere na morju. *Fotografija je simbolična. dezurni@zurnal24.si"
http://zurnal24.si/magazin/vip/arniejev-sin-utrpel-hude-poskodbe-med-deskanjem-130247,magazin,130247,"Arniejev sin utrpel hude poškodbe med deskanjem Ob vseh težavah, ki jih zadnje čase preživlja družina Schwarzenegger, jih je sedaj zadela še nesreča najmlajšega sina, ki se je hudo poškodoval med deskanjem na vodi. Trinajstletni sin Arnolda Schwarzeneggerja in Marie Shriver Christopher je v nedeljo med deskanjem na vodi na obali Malibuja doživel nesrečo, po kateri so ga zaradi resnih poškodb prepeljali na intenzivni oddelek losangeleške bolnišnice. ""Nekaj dni nazaj je imel najin sin Christopher nesrečo na obali,"" sta v uradni izjavi povedala nekdanja zakonca. Christopher je pri nesreči utrpel hudo poškodbo pljučnega krila, zlomljene kosti ter rebra. Kot pravijo viri, je bila njegova mati Maria z njim na plaži, ko se je zgodila nesreča.""Ta teden je bil strašen, a Christopher je obkrožen z družino in prijatelji. Je pogumen fant in pričakuje se, da bo popolnoma okreval,"" sta še pojasnila njegova starša. Maria je ves čas s svojim sinom, v bolnišnici tudi spi, Arnold ga redno obiskuje. Navkljub nesreči, ki ju je povezala, pa par nima nikakršnih namenov sprave in nadaljujeta z ločitvenim postopkom."
https://zurnal24.si/svet/11-otrok-ki-spreminjajo-svet-na-bolje-143018,svet,143018,"11 otrok, ki spreminjajo svet na bolje Majhni otroci, velika dejanja - preberite, kdo so mladi upi, ki so zaznamovali leto 2011 in so lahko navdih vsem drugim. Svetovni voditelji so se v tem letu zavzemali predvsem za velikopotezne akcije, denimo reševanje revščine v Afriki, odkrivanje zdravila za raka in drugo. Na drugi strani je nekaj otrok, ki po svojih najboljših močeh pomagajo svetu in s svojo zavzetostjo dajejo svetu vedeti, da nič ni nemogoče – nekateri primeri so sicer malce žalostni, saj se je svet na bolje spremenil šele po smrti nekoga.Takšna je recimo zgodba Rachel Beckwith, ki je umrla v prometni nesreči blizu doma v Washingtonu. Po tragični nesreči se je razširila vest, da je devetletnica želela zbrati 300 dolarjev za tiste, ki potrebujejo najnujnejše za življenje. Donatorji so zbrali kar milijon dolarjev in jih podarili organizaciji charity:water. Rachelina mati bo naslednje leto sama odšla v Afriko preverit, kako poteka izgradnja vodnjakov in zagotavljanje pomoči ljudem.Čeprav je zaradi tumorja na živcih skoraj oslepel, je 17-letni Jeff Hanson začel slikati in ustvarjati priložnostne čestitke. V petih letih je s prodajo zaslužil preko 350 tisoč dolarjev in vse podaril več kot 50 otroškim zdravstvenim organizacijam. Če mu želite pomagati tudi vi, kliknite na to povezavo.Sedemletni Evan Moss je vsak mesec utrpel vsaj tri epileptične napade, a pred kakim letom je številka napadov v 365 dneh znašala celo 400! Starši so vedeli, da za varnost nujno potrebuje usposobljenega psa, za katerega pa bi morali odšteti 13 tisoč dolarjev. In tako je Evan napisal knjigo z naslovom My Seizure Dog, s katero je zbral potreben denar in dal upanje drugim otrokom, ki prav tako trpijo za epileptičnimi napadi.Dvanajstletna Rachel Wheeler je zbrala 170 tisoč dolarjev za izgradnjo 27 domov na Haitiju. Nato se je odločila, da bo zbrala še denar za obnovo šole, ki jo je potres lani povsem uničil. ""Hočem zgraditi šolo, ker potrebujejo izobrazbo za boljše življenje,"" je dejala. Za pomoč Rachel kliknite to povezavo.Prav tako 12-letni Sam Maden je imel le en cilj: želel je, da bi ekipa Boston Red Sox v čast njegovemu stricu nastopila v videu z naslovom It Gets Better. Sam je dobil devet tisoč podpisov peticije za pravice gejev in tudi dejansko prišel do ekipe Red Sox, ki je postala tretja profesionalna športna ekipa, vpletena v kampanjo proti diskriminaciji drugačnih.Zgodbe preostalih petih otrok bomo objavili jutri zjutraj."
http://zurnal24.si/magazin/vip/ivanka-bo-dahnila-da-58329,magazin,58329,"Ivanka bo dahnila 'da' Ivanka Trump, hčerka poslovneža Donalda Trumpa, se danes poroči z Jaredom Kushnerjem. Po trimesečni zaroki si bosta zaljubljenca za večno obljubila zvestobo v Trumpovem golf klubu. Na poroko je vabljenih 500 gostov. Nevesta bo nosila obleko Vere Wang, obeta pa se izjemen obred, saj je Ivana napovedala, da si želi veliko in predvsem elegantno poroko. Žurnal24 main Rada zmaguje in o tem pišeZadnji meseci so bili za Ivanko zelo stresni. Poleg načrtovanja poroke je imela veliko dela tudi s predstavitvijo svoje nove knjige The Trump Card: Playing to Win in Work and Life. Z Jaredom sta se zaročila 15. julija in od takrat je za pomoč pri poroki prosila tudi vse, ki ji sledijo na Twitterju. Plesala bo kot manijakPrejšnji konec tedna je denimo zapisala: ""Potrebujem pomoč pri izbiri poročne pesmi... Pošljite mi vaše misli."" Podrobnosti o današnjem dnevu je sicer zamolčala, kljub temu pa je za Brides.com dejala, da ""se bo strah razblinil in bo lahko samo uživala v trenutku ter plesala kot manijak z vsemi prijatelji.""Skoraj 28-letna Ivanka pa zavrača vsa namigovanja, da kmalu načrtuje otroka. ""Nisem še na točki, ko bi načrtovala povečanje družine,"" pravi."
https://zurnal24.si/magazin/vip/selma-blair-rodila-130552,magazin,130552,"Selma Blair rodila Selma Blair in Jason Bleick sta v ponedeljek postala ponosna starša. Za parček je to prvi otrok. Selma Blair je v ponedeljek povila sina Arthurja Sainta Bleicka. Za igralko in njenega partnerja, modnega oblikovalca Jasona Bleicka, je to prvi otrok. ""Počutim se kot najbolj srečno dekle na svetu,"" je povedala 39-letnica junija ob zabavi pred rojstvom otroka, ki so ji jo organizirale prijateljice Sarah Michelle Gellar, Jaime King, Karen Zambos in Janey Lopaty. Igralka, ki je z Jasonom skupaj več kot leto dni, je svojo nosečnost oznanila januarja."
http://zurnal24.si/slovenija/lekcija-vsem-ki-se-spotikajo-ob-mehki-c-297419,slovenija,297419,"Lekcija vsem, ki se spotikajo ob mehki č ""Ugotovili smo, da ni nič narobe biti Slovenec, da s tem nikogar ne žalimo, da trdota č-ja v priimku nima nobene zveze z domoljubnostjo."" Žiga Turk je na svojem blogu zapisal:""Zadnja desetletja so nas učili, da ni primerno, da poudarjamo svoje slovenstvo. Bili smo državljanke in državljani, sramežljivo in le ob večjih praznikih tudi Slovenci in Slovenke ... To zanikanje človeške nravi je dobilo z zlato košarkarsko medaljo velikansko lekcijo. Dobili so jo najprej tisti, ki se imajo navado spotikati ob mehke č-je sogovornika ali se celo imajo za nekaj boljšega zaradi tega ali onega markerja v svojem DNA. Še posebej reprezentanti z mehkejšimi č-ji so demonstrirali tako stopnjo domoljubja in pripadnosti Sloveniji, da je, upam, za vse večne čase odpadel razlog, da se med Slovenci še kdaj dela razlika glede na obliko strešice na č ali da še kdo kdaj komu očita trenirko. Epa Lekcijo so dobili tudi tisti, ki so svoj odpor do domačega oblačili v plašč obzirnosti do »slovenskih državljanov po rodu iz Jugoslavije«. Nobene obzirnosti ne potrebujejo, samo enakopravnost in spoštovanje, ki gre vsem ljudem,"" je na svojem blogu zapisal nekdanji minister Žiga Turk. Slovenci smo z zlato medaljo postali nacija ""Končno se je med Slovence, vse Slovence, na nezavedni ravni usedlo tisto, kar je bil rekel dr. Jože Pučnik: »Jugoslavije ni več, zdaj gre za Slovenijo«. Za Slovenijo je šlo v finalu evropskega prvenstva v košarki. Za Slovenijo je šlo Slovencem, ne glede na to, ali so slovenskega, srbskega, hrvaškega, bošnjaškega, italijanskega … rodu. Anže Petkovšek Pojma »biti Slovenec« in »pripadati skupnosti ljudi, ki se je organizirala v državo Slovenijo«, sta se stopila v eno in isto. Slovenci smo praktično pokazali, da smo nacija. Slovenca ne določa več genetika, kraj rojstva prednikov, veroizpoved, ampak pripadnost skupnosti, ki ima svojo državo in ki se ji reče Slovenija."" Dodal je, da so še 25 let po ustanovitvi lastne države ""med nami živeli, tako smo govorili, Neslovenci. Menda lepše jim je bilo reči ""državljani republike Slovenije, ki niso slovenskega rodu"". Tako govori narod, ki ni nacija. Narod, ki je nacija, pravi, da v Sloveniji živijo tudi Slovenci, ki niso slovenskega rodu; morda celo Slovenci, ki jim slovenščina ni materin jezik. So pa pripadni skupnosti, ki se je organizirala v državo Slovenijo in zato so Slovenci. Nacija je sposobna take širine, ker ji okvir daje država,"" ugotavlja Turk. Celoten blog lahko preberete na tej povezavi. dezurni@zurnal24.si"
http://zurnal24.si/sport/kosarka/nba-jz-prednjacijo-mavs-in-spurs-99381,sport,99381,"NBA, JZ: Prednjačijo Mavs in Spurs Tri dni pred začetkom najmočnejše košarkarske lige na svetu, NBA predstavljamo še zadnjo divizijo – jugozahodno, kjer prednjačijo Spurs in Mavericks. Sršeni v boj s spremenjeno, Memphis pa z mlado ekipo. Še trije dnevi so do začetka nove sezone lige NBA. In kaj napovedujemo za moštva atlantske, centralne, jugovzhodne, severozahodne in pacifiške divizije? Kliknite in preberite! Dallas (lani 55-27, izpadli v prvem kolu končnice proti San Antoniu) Ikona kluba je Dirk Nowitzki in uspehi Dallasa so v veliki meri odvisni od njega. Nemec že nekaj sezon igra na vrhunskem nivoju in povprečno dosega okoli 25 točk na tekmo. Je človek, ki lahko sam dobi tekmo. Seveda ima v Jasonu Terryju, Shawnu Marionu, Jasonu Kiddu odlične soigralce, ki mu lajšajo delo na parketu. Dallas je po koncu lanske sezone pod košem izgubil Ericka Dampiera, na centrsko pozicijo pa je v klub prišel Tyson Chandler, ki je še lani branil barve Charlotta. Kidda mučijo leta, 37 jih že šteje, in zadnja štiri leta ni več na tako visokem nivoju igre, kot je bil včasih. Mavericks ostajajo ekipa, na katero je vedno treba računati in ki lahko vedno preseneti v končnici, toda priznati je treba, da ne sodijo med glavne favorite za osvojitev naslova prvaka lige NBA. Naša napoved: vsaj drugo kolo končnice Predvidena prva peterka: Dirk Nowitzki, Shawn Marion, Brendan Haywood, Jason Kidd, Caron Butler. San Antonio (lani 50-32, gladko, s 4-0 so jih izločili košarkarji Phoenixa) Ključni pojmi San Antonia vsako leto ostajajo isto in tudi letos bi težko zapisali kaj novega. Jedro ekipe ostaja isto, tu so nosilci Tony Parker, Tim Duncan, Manu Ginobili in Richard Jefferson. Ogrodje ostaja isto, spreminjajo se igralci, ki igrajo manj in sodeč po imenih ima San Antonio nekoliko slabšo ekipo kot v prejšnjih letih. A tako slabe lanske sezone letos najverjetneje ne morejo ponoviti. Zatajila sta Duncan in Jefferson, ki je imel daleč najslabšo sezono (12,3 točke na tekmo) v ligi NBA po tisti debitantski 2001/02. Parker, ki so ga mučile poškodbe, in Ginobili, ki je imel težave z zdravjem, sta spustila zajeten del lanske sezone. Francoz je v rednem delu odigral le dve tretjini tekem, kar je najmanj, odkar sodeluje v najmočnejši ligi na svetu. Argentinec pa je zavoljo težav z zdravjem v lanski sezoni izgubil mesto v začetni peterki, na katerega pa resno računa v letošnji. Pozor na igralca s klopi: DeJuan Blair, za katerega bo to šele druga NBA-sezona, je lani dosegal po osem točk na tekmo, dobre igre pa kaže tudi na letošnjih pripravljalnih tekmah. Ne pozabimo – Spurs so s trenerjem Gregom Poppovichem, ki na klopi Ostrog gospodari že 17 sezon zapored, osvojili naslove leta 2003, 2005 in 2007. Naša: napoved: vsaj prvo kolo končnice Predvidena prva peterka: Tony Parker, Manu Ginobili, Richard Jefferson, Tim Duncan in Antonio McDyess. Mislim, da mi ni treba ničesar dokazovati. Kevin Martin, Houston Houston (lani 42-40, brez končnice)Houston se je v lanski sezoni moral odpovedati nastopu Yaa Minga, ki je utrpel poškodbo levega stopala, zaradi katere je izpustil kar celotno sezono 2009/10. Poškodba naj bi že bila preteklost in visokorasli Kitajec bo Houstonu znova lahko pomagal v boju za končnico. Toda tudi Yao bo potreboval nekaj tekem, da znova najde tisto formo izpred nekaj let. Pod košem bo Mingu družbo delal Argentinec Luis Scola, dolgoletni znanec evropskih lig, ki se je v NBA zelo hitro dobro znašel in si zagotovil mesto v prvi peterki. V lanski, sicer njegovi tretji NBA-sezoni, je na tekmo prispeval kar 16,2 točke in temu dodal še slabih devet skokov. V minuli sezoni pa je eksplodiral tudi 25-letni Aaron Brooks, ki postaja eden izmed najboljših in nepogrešljivih košarkarjev pri Houstonu. Lani je začel vseh 82 tekem in povprečno dosegal dobrih 19 točk na tekmo! V Houstonu veliko pričakujejo tudi od Kevina Martina, ki je sredi lanske sezone k Raketam prišel iz Sacramenta. Pozor na igralca s klopi: Chase Budinger, ki je v lanski debitantski sezoni dosegal devet točk na tekmo, 22-letnik pa blesti tudi na letošnjih pripravljalnih tekmah. In lahko bi se zgodilo, da bo tekom sezone v prvi peterki zamenjal Shanea Battierja. Težko je verjeti, da bodo Rakete s takšno ekipe prišle visoko, toda z razpoloženima in predvsem zdravima Mingom in Martinom bi si lahko priigrale končnico.Naša napoved: bitka za končnico Predvidena prva peterka: Shane Battier, Luis Scola, Yao Ming, Aaron Brooks, Kevin Martin New Orleans (lani 37-45, brez končnice) Za New Orleansom je zelo slaba sezona. V klubu se je po lanski sezoni veliko spremenilo. Veliko košarkarjev je odšlo, še več jih je prišlo. Glavna zvezda ostaja branilec Chris Paul, ki so si ga pred sezono želeli v marsikaterem klubu, a zaenkrat Paul ostaja pri Sršenih. Paul je sicer lani zaradi poškodbe odigral le polovico tekem in tudi tu so še rezerve New Orleansa v primerjavi z lansko sezono. Iz Toronta je prišel Italijan Marco Belinelli, ki je lani dosegal po sedem točk na tekmo, trenerju Montyju Williamsu pa je očitno zelo všeč, saj, vsaj sodeč po pripravljalnih tekmah, resno računa nanj. Velika okrepitev kluba je tudi Trevor Ariza, še lani član Houstona. Navijači Sršenov veliko več, kot je pokazal v lanski sezoni, pričakujejo od Emeke Okaforja, ki je lani imel najslabšo sezono v ligi NBA sploh (10,4 točke na tekmo). Po izjemni debitantski sezoni 2004/05 pri Charlottu njegov razvoj ni šel po začrtani poti in izkazalo se je, da je bila prav debitantska sezona za Okaforja najboljša do sedaj. Letos center Sršenov obljublja drugačno zgodbo. New Orleans se lahko pohvali tudi s kar dobrimi igralci s klopi, tu sta denimo Peđa Stojaković (lani 12,6 točke na tekmo) in Marcus Thornthon (lani 14,5 točk na tekmo!). Hornets so sestavili zelo solidno ekipo, vprašanje pa je, kako se bo kopica novih košarkarjev ujela na začetku sezone. Za dobro delovanje ekipe je vendarle potreben čas. In z dobrimi igrami ob koncu sezone bi lahko prav v končnici ujeli najboljšo formo in presenetili tudi najboljša moštva lige.Naša napoved: vsaj prvo kolo končnice Predvidena prva peterka: Chris Paul, Marco Belinelli, Trevor Ariza, David West in Emeka Okafor. Memphis (lani 40-42, brez končnice)Veliko sprememb pred začetkom letošnje sezone v v mladem moštvu Memphisa, ki povprečno šteje le 24 let, ni bilo. Odšel je Ronnie Brewer, prišla pa sta Tonny Allen in Acie Law ter novinca Greivis Vasquez in (19-letni!) Xavier Henry. Nosilci ostajajo Zack Randolph, Marc Gasol in Rudy Gay. Zadnja sta ljubiteljem košarke dobro znana tudi z letošnjega svetovnega prvenstva v Turčiji. S klopi bi letos lahko presenetil krilni košarkar Sam Young, za katerega bo to šele druga NBA-sezona. Pozor na že omenjenega mladega novinca in ostrostrelca Xavierja Henryja. Ta je na osmih pripravljalnih tekmah pred letošnjo sezono dosegal po osem točk na tekmo, kar je za 19-letnika belgijskih korenin zavidanja vreden dosežek. Letos še ne gre pričakovati vrhunskih rezultatov s strani Memphisa, toda v roku dveh ali treh let bi ti mladi košarkarji lahko konkurirali za odmevnejše rezultate v ligi NBA.Naša napoved: bitka za končnico Predvidena prva peterka: Rudy Gay, Zach Randolph, Marc Gasol, Mike Conley, O. J. Mayo"
http://zurnal24.si/sport/kosarka/mariborcani-od-ljubljancanov-boljsi-se-v-kosarki-186694,sport,186694,"Mariborčani od Ljubljančanov boljši še v košarki Maribor Messer je v četrtem kolu lige Telemach za prvaka v Ljubljani presenetil Union Olimpijo (85:78). Krka je visoko zmagala v Laškem (81:56), pri Tajfunu pa je slavil tudi domžalski Helios (69:63). Košarkarji Uniona Olimpije so nepričakovano doživeli prvi poraz v ligi Telemach. Po dveh prigaranih zmagah proti Heliosu in Zlatorogu so v tretjem nastopu izgubili z Mariborom Messerjem. Zmaga Štajercev v dvorani Stožice je povsem zaslužena, saj so vodili večji del srečanja, največ sredi tretje četrtine, ko se je razlika povzpela na 17 točk. Za Ljubljančane pa je to prvo opozorilo, da bodo brez popolne predanosti in motivacije stežka naskakovali 16. naslov prvaka Slovenije oziroma uvrstitev v ligo Aba v prihodnji sezoni. Če je bilo po prvem polčasu še nekako čutiti, da lahko Olimpija uredi svoje vrste, pa je nadaljevanje hitro prineslo spoznanje, da so Ljubljančani tokrat ""zrele hruške"". Gostje so v šestih minutah naredili delni izid 13:2 in prišli do rekordne prednosti. Tudi 26 točk Prepeliča premalo Minuta odmora in delni rezultat 14:2 sta domače vrnila v igro, toda popolnega preobrata Mariborčani niso dovolili. Zmaje so relativno blizu spustili še v 34. minuti (61:67), nato pa znova prišli do dvomestne prednosti in rutinirano zabeležili tretjo zmago v ligi za prvaka. Nerešljivi uganki za zeleno-bele sta bila Igor Josipović (20 točk, indeks 26) in Igor Marić (17), medtem ko Olimpiji ni pomagala niti dobra partija Klemna Prepeliča, ki je 18 od svojih 26 točk dosegel v drugem polčasu. Poraz je za Ljubljančane slaba popotnica za slovenski derbi v soboto s Krko v Novem mestu, Maribor Messer pa lahko v nedeljo sproščeno pričakuje obračun s Tajfunom v dvorani Tabor. Uspela generalka za derbi Košarkarji Krke nadaljujejo pohod proti četrtemu zaporednemu naslovu prvaka Slovenije oziroma šestemu v zgodovini kluba. Po treh prepričljivih zmagah s skupno skoraj 15 točkami razlike so brez težav zabeležili še četrti par točk in tako potrdili vlogo favorita pred velikim slovenskim derbijem v soboto, 6. aprila, proti Olimpiji v dvorani Leona Štuklja. Novomeščani so v Laškem vodili praktično od prve do zadnje minute in glede na to, da so si že v prvi četrtini priigrali visoko prednost (27:11), njihova zmaga niti za trenutek ni bila pod vprašajem. Zlatorog, vodilna ekipa rednega dela lige Telemach, tako še naprej ostaja brez zmage v ligi za prvaka. Trener Krke Gašper Potočnik je glede na razplet srečanja dal priložnost vsem igralcem razen Matjažu Smodišu, ki ima rahle težave z mišico na nogi, podobno pa tudi njegov kolega na drugi strani Miloš Šporar. Najbolje so priložnost izkoristili Domen Lorbek (19 točk) in Smiljan Pavić (12 točk ob metu 6:6, 8 skokov) pri Krki ter Samo Udrih, ki je edini pri Zlatorogu presegel mejo desetih točk (13). Rančić zadeval za prvo zmago ""barvarjev"" Derbi med Krko in Unionom Olimpijo bo v soboto ob 17. uri prenašala TV Slovenija, Zlatorog pa bo uvodno zmago naskakoval v dvorani Komunalnega centra v Domžalah. Helios je pred to tekmo prišel do prve zmage v ligi za prvaka. Po dobri igri v tretji četrtini in zahvaljujoč izjemni predstavi Damirja Rančića v odločilnih trenutkih zadnjega dela so v gosteh premagali šentjurski Tajfun. Po izenačenem prvem polčasu se je v nadaljevanju tekma razživela. Domžalčani so gostitelje v tretji četrtini nadigrali z 19:9 in pred zadnjimi desetimi minutami prišli do rekordne prednosti 54:40. A zmaga s tem še ni bila zapečatena. Tajfun se je v zadnji četrtini pobral in se najprej približal na 55:56. Tu je prvič na sceno stopil junak Heliosa, izkušeni hrvaški branilec Rančić. S sedmimi zaporednimi točkami je goste ohranil v vodstvu (57:63), ko so Šentjurčani znova zapretili (63:63), pa je ta igralec zadel še trojko in dobro minuto pred koncem pokopal upe gostiteljev. Tajfun bo v naslednjem kolu (7. 4.) gostoval v Mariboru, Helios pa bo v soboto gostil zasedbo Zlatoroga. Liga Telemach za prvaka, 4. kolo: Union Olimpija : Maribor Messer 78:85 (19:22, 37:43, 53:61)Prepelič 26, Omić 13, Rannikko 12; Josipović 20, Marić 17, Pelko in Rizvić 11 Zlatorog Laško : Krka 56:81 (11:27, 34:43, 44:58)Udrih 13, L. Lapornik 9; Lorbek 19, Pavić 12, Vladović in Klobučar 11 Tajfun : Helios Domžale 63:69 (18:17, 32:35, 41:54)S. Sebič 19, Zimić 9; Mahkovic 17, Močnik 16, Rančić 13"
https://zurnal24.si/slovenija/zdravniki-opozarjajo-vlado-87330,slovenija,87330,"Zdravniki opozarjajo vlado Na današnji problemski konferenci v Ljubljani so zdravniki opozorili vlado na veliko pomanjkanje zdravnikov in na njihove slabe pogoje dela. Zdravniške organizacije so bile ostre tudi do tega, da se pri pripravi zdravstvene zakonodaje izključuje stroko. Po besedah predsednice zdravniške zbornice Slovenije Gordane Živčec Kalan želijo danes povedati, da mislijo zelo resno, ""da se zavedajo svoje odgovornosti in da pričakujejo vsaj enako odgovornost od vseh, ki organizirajo zdravstveni sistem"".Pri tem je vlado obtožila, da jih je vlada izključila iz socialnega dialoga in predlog nove zdravstvene zakonodaje kljub nasprotovanju stroke poslala v parlamentarno proceduro. Premierja Boruta Pahorja je spomnila na decembrsko obljubo, da zakon brez soglasja stroke ne bo šel v parlamentarno obravnavo.Hudo pomanjkanje kadrovIzpostavila je še pomanjkanje zdravnikov, ki jih je po njenih besedah v Sloveniji okoli 2.280 premalo, z novo pokojninsko reformo pa bi se stanje še poslabšalo. S tem se je strinjal tudi predsednik sindikata Fides Konrad Kuštrin in poudaril, da je pomanjkanje zdravnikov tako veliko, da bi zaradi tega morala ""boleti glava vse ministre, premiera in vse v parlamentu, ki se s tem ukvarjajo"".Izpostavil je še nižanje standardov dela ter vztrajanje vlade na znižanju dodatkov za delo zdravnikov v neugodnem delovnem času. To je nesprejemljivo in na tem zdravniška stroka ne bo popustila, zatrjuje Kuštrin. Vse to po njegovem pomeni popolno opustitev socialnega dialoga, ""po drugi strani pa vlada kaže, da ne ceni poklica, ki ga v državi najbolj manjka"". Konference se je kot edini vladni predstavnik udeležil državni sekretar na ministrstvu za zdravje Ivan Eržen."
https://zurnal24.si/sport/mladi-slovenci-podirajo-rekorde-254268,sport,254268,"Mladi Slovenci podirajo rekorde Peti tekmovalni dan olimpijskega festivala evropske mladine v glavnem mestu Gruzije Tbilisiju je bil za slovensko reprezentanco rekorden. Mladi tekmovalci so osvojili kar šest medalj, od tega eno zlato, dve srebrni in tri bronaste. Zlata je bila plavalna štafeta na 4 x 100 m mešano v postavi Janja Šegel, Janja Jamšek, Pika Perenič in Tina Čelik, srebrna plavalka Šegel na 50 m prosto in 200 m prosto, bronasti pa judoistka Petra Opresnik v kategoriji do 70 kg ter atleta Gregor Grahovac na 400 m in Nika Glojnarič na 100 m z ovirami. Prvo medaljo dneva je osvojila Glojnaričeva, ki je že v kvalifikacijah postavila najboljši čas in napovedala kandidaturo za odličje. ""To mi res veliko pomeni. Nisem si mislila, da bom med prvimi tremi. Med tekmo sem bila živčna, ko sem prišla v cilj, sem samo čakala na rezultat. Ko sem videla, da sem na tretjem mestu, nisem mogla verjeti. Zaradi živčnosti in pričakovanj se mi je zgodilo, da sem malo zamudila na startu. Medaljo sem pričakovala, to se mi je zdaj uresničilo,"" so bile prve besede bronaste atletinje. Vmes sta se v finale uvrstili teniški igralki Kaja Juvan in Nika Radišić, ki sta s 6:2 in 6:4 premagali ruski tekmici in si s tem že zagotovili odličje, kakšnega leska bo, pa bo znano v soboto. Za letošnje deseto odličje je poskrbela Opresnikova, ki je dobila prvo in drugo borbo, v tretji, polfinalni, je izgubila proti kasnejši srebrni Črnogorki Jovani Peković, bron pa je osvojila po zmagi nad Migle Dudenaite iz Litve, katero je premagala z iponom. Oleksij Jankovskij (do 81 kg) je bil na koncu deveti, Zala Pečoler (do 63 kg) pa peta, potem ko je izgubila borbo v repasažu za tretje mesto. Na bazenu je blestela Šeglova. Najprej je bila srebrna na 50 m prosto, nato še na 200 m prosto, za konec pa je zmagala s štafeto 4 x 100 m mešano. Petja Hribar je bila na 200 m prsno 23., Čelikova 12. na 200 m prsno, David Mihalič 12. na 200 m delfin, Sara Račnik pa na 200 m prosto 17. ""Največ mi pomeni 200 m kravl, ker sem zjutraj odplavala zelo slabo. Rekla sem si, da zmorem, in se ne bom pustila. Zelo sem srečna, da mi je uspelo,"" je na vprašanje, katero od treh odličij ji največ pomeni, odgovorila Šeglova, ki je s petimi medaljami najuspešnejša Slovenka 13. Ofema. Nekaj sto metrov stran na atletskem stadionu je bron osvojil Grahovac, ki je s časom 48,56 postavil osebni in državni rekord na 400 m v svoji kategoriji. ""Občutki so odlični. Čestitke zmagovalcu, 'mašina' je. Trudil sem se držati njegov tempo, ki pa je bil prehud. Pritisk je bil. Imel sem najboljši prijavljen rezultat. Težko je bilo,"" je razložil Grahovac. Štafeta 4 x 100 m bi za finale morala premagati eno reprezentanco, vendar je bila diskvalificirana. Tine Šuligoj je tekmovanje v troskoku končal na 10. mestu (13,26 m), Rok Doberšek je bil v skoku s palico osmi (430 cm). Rokometaši so v polfinalu Nemčijo premagali z 28:23 in se uvrstili v finale, kjer jih čaka Francija, s katero so v prvem krogu izgubili, zdaj bodo imeli priložnost za maščevanje. Slovenija je pred zadnjim tekmovalnim dnem pri 14 medaljah, s tem pa je že presegla prejšnji Ofem iz Utrechta 2013, ki ji bil z 11 odličji rekorden."
http://zurnal24.si/sport/za-zapahi-do-konca-zivljenja-248608,sport,248608,"Za zapahi do konca življenja Nekdanji zvezdnik ameriške nogometne lige NFL Aaron Hernandez je bil spoznan za krivega naklepnega umora, zaradi česar je avtomatično obsojen na dosmrtni zapor. V Massachusettsu ni smrtne kazni. Porota je sprejela teorijo tožilcev, da je Hernandez 17. junija leta 2013 skupaj s prijateljema Ernestom Wallacom in Carlosom Ortizom izstrelil šest nabojev v 27-letnega Odina Lloyda. Motiv ostaja neznan, saj Hernandez vztraja pri nedolžnosti, preostalima dvema pa bodo sodili posebej. Policija ugiba, da je bil Lloyd ubit, ker je preveč vedel o strelskem napadu iz avtomobila leta 2012 v Bostonu, v katerem je Hernandez obtožen umora dveh moških, ki naj bi mu v nočnem klubu polila pijačo. Porota tega med sojenjem ni slišala, ker gre za še nedokazane špekulacije. Tožilci so glede na odločitev porote predstavili prepričljiv primer. Pokazali so video z nadzorne kamere Hernandezove graščine, na katerem ima nogometaš v rokah pištolo le deset minut po umoru Lloyda. Na posnetku so tudi Hernandez in druga dva obtoženca, kako kmalu po umoru popivajo v graščini. Truplo je policija odkrila blizu graščine v zapuščenem industrijskem parku v kraju North Attleborough in v žepu pokojnega odkrila ključ od avtomobila, ki ga je najel Hernandez. Izjave prič in podatki z mobilnih telefonov so pokazali, da je bila četverica pred umorom skupaj v nočnem klubu. Po obsodbi porote pa je Hernandezov odvetnik James Sultan celo priznal, da je bil nogometaš v času umora na kraju dogodka, vendar pa naj bi Lloyda umorila Wallace ter Ortiz. Hernandez naj bi bil prestrašen in si ni upal prijaviti zločina, kar pa je glede na posnetke z nadzornih kamer izgovor, ki se bo težko prijel. Lloyd je bil fant od sestre Hernandezove zaročenke Shayane Jenkins, ki se je skupaj z obsojenčevo mamo ob izreku sodbe na sodišču zjokala. Ali iz ljubezni do Hernandeza, ali pa zaradi spoznanja, da je upov na lagodno življenje z milijonarjem konec. Porota je za odločitev potrebovala sedem dni."
https://zurnal24.si/magazin/horoskop-in-numerologija/dnevni-horoskop-za-soboto-8-decembra-320183,magazin,320183,"Dnevni horoskop za soboto, 8. decembra Vas čaka lepa sobota? OVEN Splošno: Ne zavedate se, da s takim načinom trošenja ne boste mogli dolgo ohranjati pozitivnih številk. Ne gre le za vas; skrbeti morate za družino, ki je od vas odvisna, zato se vzemite v roke. Čas je, da se začnete obnašati bolj odgovorno. Bodite dober zgled ostalim. Prav tako pa se zavedajte posledic v obliki finančnih težav. Ljubezen: Samski si želite avantur, novih poznanstev, konec koncev pa tudi nove ljubezni, česar si pa ne priznate. Zazrite se vase in dobro premislite, nato pa odkrite želje zasledujte. To je recept za vašo srečo. Vezani ste naveličani vsakdanje rutine in vam tudi današnji izlet ne bo pomagal pri teh občutkih. Pomirite se, jutri bo bolje. Ljubezen: 4 Služba: 2 Zdravje: 5 BIK Splošno: Težave imate s počutjem in ne veste, kako jih rešiti. Ker so težave psihične narave, si jih ne morete priznati, sploh pa ne deliti z nekom drugim, ki bi vam lahko pomagal. Zavedajte se, da je to generalna težava, s katero se soočajo mnogi. Naj vas ne bo sram in se pogovorite z osebo, ki vam je blizu. Gotovo vam bo znala prisluhniti in vam pomagati. Ljubezen: Samski načrtujete podvig, ki ga boste v nasledenjem tednu izvedli na delovnem mestu. Glede na to, da vas zvečer čaka nepričakovano, ne pretiravajte s svojim načrtovanjem, ker boste morali drugače načrte spremeniti. Vezani pričakujte presenečenje, saj vam ga bo zvečer pripravil partner. Glede na to, da vam bo priznal svoja čustva, mu vrnite svojo izpoved. Dan bo čustveno obarvan. Ljubezen: 5 Služba: 3 Zdravje: 2 DVOJČKA Splošno: Relativno boste zadovoljni s potekom dneva. Srečati utegnete človeka, ki vam bo spremenil pogled na življenje. Izkušnja, ki vam jo bo ta oseba dala, bo neprecenljiva. Na življenje boste pogledali iz drugega zornega kota. Od te osebe se boste v prihodnosti veliko naučili. Danes vas bo spremljala sreča, ki jo le izkoristite! Ljubezen: Samski ste naveličani ljubimkanja tja v en dan. Želite nekaj bolj konkretnega, ampak žal še niste spoznali osebe, s katero bi lahko začeli skupno življenje. Hodite okrog z odprtimi očmi, kajti priložnost se vam nasmiha že za vogalom. Vezani boste danes z določenim dejanjem presenetili tako sebe kot partnerja. S kančkom humorja boste lahko zadevo zelo poenostavili, zato se prepustite toku. Ljubezen: 5 Služba: 4 Zdravje: 5 RAK Splošno: Niste prepričani, katero smer ubrati. Ponuja se vam toliko možnosti, toliko izbire, vi pa ste izgubili kompas in ne veste več, v katero smer potujete. Čas je za razmislek in konec koncev za sprejem odločitve. Težava, s katero se soočate je ta, da ste izgubili sebe. Ne razmišljajte preveč, le srcu sledite. Ljubezen: Samski tavate naokrog in iščete poglede mimoidočih. Ne zapletajte se z neznanci kar tako, zaradi užitkov. Življenje vas je že naučilo, da ne zaupajte tujcem. Vezani ste že naveličani partnerjevega načina življenja, saj ga nič ni doma. Niti danes si ne bo uspel vzeti časa za vas. Ukrepajte! Ljubezen: 2 Služba: 3 Zdravje: 5 LEV Splošno: Tokratni dan bo v znamenju lenarjenja in užitkov. Dan boste preživeli brez večjih naporov, sproščali se boste v okviru prijateljev in družine. Zelo boste veseli, ker vam bo končno uspelo preživeti dan doma in v krogu najbližjih. Splošno počutje bo sicer odlično, pa vendar boste imeli proti večeru rahle glavobole in utrujeni boste. Ljubezen: Samski ste polni energije in zanosa glede novega prijatelja. Razmislite, kaj si želite, kaj želite sporočiti in se skladno s tem tudi obnašajte. Tej osebi ste všeč, to je očitno, vendar premislite, kaj želite. Vezani ponovno zapletate stvari in delate iz muhe slona. Partner je vašega nerganja in pretiravanja že pošteno naveličan, zato se vzemite v roke in pomirite svoje izbruhe. Ljubezen: 3 Služba: 5 Zdravje: 4 DEVICA Splošno: Zmedeni ste, saj vas čaka težka odločitev, ki jo že dolgo časa odlašate. Pa vendar bo današnji dan pravi za sprejemanje pomembnih odločitev. Premislite, poglobite se vase in za nasvet povprašajte tudi prijatelja. Pozna vas, zato bo njegov nasvet pravi. Posledica odločitve bo vplivala tako na vas kot na vaše bližnje, zato se odločite pravilno. Ljubezen: Samski ste naveličani nenehnih druženj, zabav in zmenkov, iz katerih se nikoli nič ne izcimi. Razočarani ste nad sabo in ste mnenja, da ste vi sami edina težava. Ne razmišljajte tako! Vezani ne veste, kako se spopasti s partnerjevimi težavami. Najprej jih ni želel deliti z vami, sedaj, ko jih je, pa enostavno ne znate odreagirati. Ljubezen: 3 Služba: 3 Zdravje: 5 TEHTNICA Splošno: Razdraženi ste, saj se vam finančno stanje še vedno ni izboljšalo. Pričakovali ste prilive sredstev, ki pa jih kar ni od nikoder. To vas spravlja v obup, ampak se ne prepustite tem občutjem, ker bi vas to le še bolj potrlo, slabo voljo pa bi začeli prenašati tudi na druge. Raje se zamotite s popoldanskimi aktivnostmi v krogu družine. Ljubezen: Samski se obnašate nezrelo, saj se kažete v bližini tistih, ki do vas gojijo čustva, ljubezni pa jim ne vračate. Vzemite se v roke in ne potrjujte svojega ega, ker je to konec koncev le potrditev plitkosti vaše duše. Vezani ste veseli, saj vam partner namenja veliko časa in se ukvarja z vami, kar ste že pošteno pogrešali. Ljubezen: 4 Služba: 2 Zdravje: 4 ŠKORPIJON Splošno: Imate osebnostno krizo in se ne znate z njo soočiti. Težava je konkretna in nezanemarljiva, zato se soočite z njo. Nič ne bo narobe, če boste prosili za pomoč. Prosite nekoga, ki vam je zelo blizu. Razumel vas bo, podprl vas bo in vam pomagal. Imate preveč skrbi, ki jih ne znate odpraviti. Prav tako radi pretiravate in vaš imaginarni svet je zelo živ. Ljubezen: Samski komaj čakate večer, saj ste bili povabljeni na zabavo, od katere pričakujete zelo veliko. Lepo se uredite, oblecite vašo najljubšo obleko in si ne postavljajte ovir. Noč bo vaša! Vezani ste do ušes zaljubljeni, saj ste ponovno v fazi spoznavanja partnerja in vseh njegovih lastnosti, ki ga delajo posebnega, vas pa osrečujejo. Ljubezen: 5 Služba: 4 Zdravje: 3 STRELEC Splošno: Danes vas čaka naporen dan. Kljub temu, da ste načrtovali, da boste današnji dan skoraj cel prespali, temu ne bo tako. Obiskali vas bodo daljni sorodniki, s katerimi niste v najboljših odnosih. Na obisku ne bodo kar tako. Spoznali so, da je čas, da zakopljete bojno sekiro. Prisluhnite jim, vendar ohranite trezno glavo in premislite glede odločitve. Ljubezen: Vezani od parterja zahtevate preveč. S tem ga dušite in odganjate proč od sebe. Naveličan je nenehnega nerganja, da nikoli ničesar ne naredi prav. Pogovorita se in se prilagodita zvezi. Samski si želite več miru in uživate v samskem stanu. Izkoristite situacijo za napredovanje na ostalih področjih. Ljubezen: 3 Služba: 4 Zdravje: 4 KOZOROG Splošno: Danes boste še slabe volje, saj vas je razočaral zelo dober prijatelj. Blizu sta si bila celo življenje, sedaj pa vam je zabodel nož v hrbet. Ne morete verjeti svojim očem in ne dojamete situacije. Želite mu oprostiti, pa vendar si tega ne dovolite. Ste v precepu. Bodite racionalni in ne ponavljajte starih napak. Ljubezen: Samski se že od jutra pripravljate na večerno druženje s sodelavci. Pričakujete veliko, celo preveč. Ne pretiravajte z alkoholom, saj boste to družbo ponovno srečali v ponedeljek na delovnem mestu in ne želite slabih spominov. Vezani razmišljate o tem, kam peljati partnerja in kaj mu predlagati, da ga boste presenetili in na ta način pritegnili njegovo pozornost. Ljubezen: 3 Služba: 2 Zdravje: 3 VODNAR Splošno: Danes boste polni energije in veselja, saj bo na obisk prišla oseba, ki je že dolgo niste videli. Dan bo zato najverjetneje poln nostalgije in presenečenj. Izkoristite priložnost in s to osebo nadoknadite izgubljeni čas. Zagotovo vam bosta odkrit pogovor in skupno preživet prosti čas dobro dela. Dan boste tako zaključili polni optimizma in novih spoznanj. Ljubezen: Samski se ne znate potolažiti in gledati na stvari iz pozitivnega zornega kota. Poskusite se soočiti z dejstvom, da ste bili prejšnji konec tedna zavrnjeni in da še vedno ni nič izgubljeno. Delajte na samozavesti. Vezani se nenehno pritožujete nad partnerjem in sploh ne veste več zakaj. Pomirite se in partnerju raje izkažite ljubezen in spoštovanje. Ljubezen: 3 Služba: 5 Zdravje: 6 RIBI Splošno: Ne zavedate se, da je danes pomemben dan za vas. Kljub vsem opozorilom, ki vam jih pošilja življenje, hodite mirno naprej. Ozrite se okrog in ponudite roko prijatelju, ki vas potrebuje. Gre za prelomno točko v vašem življenju, saj ima prijatelj za vas novico, ki vas bo šokirala in zahtevala akcijo ter sodelovanje. Poskrbite, da bo prijatelj dobil zasluženo pomoč. Ljubezen: Vezani ste dobre volje in uživate sadove ljubezni. V vaši zvezi je ponovno harmonija, s partnerjem sta na povsem novi stopnji skupnega življenja, kar vam več kot ugaja. Preverite stanje pri partnerju. Samski ne veste, kako izraziti navdušenje nad določeno osebo, ki je niti ne poznate, se vam zdi pa zelo zanimiva. Ne oklevajte! Ljubezen: 4 Služba: 4 Zdravje: 5"
http://zurnal24.si/magazin/vip/koncno-sta-se-porocila-75584,magazin,75584,"Končno sta se poročila V Parizu se je poročil komik Sacha Baron Cohen. Komik Sacha Baron Cohen se je poročil s svojo dolgoletno spremljevalko, igralko Islo Fisher, s katero ima tudi dveletno hčer. ""To je bil najlepši dan v mojem življenju. Žal mi je, ker niste bili z nami, vendar sva si želela romantično poroko v dvoje,"" je v elektronski pošti, ki jo je poslala svojim prijateljem, zapisala igralka. Baron in Fisherjeva sta skupaj osem let, leta 2004 pa sta se tudi zaročila."
http://zurnal24.si/magazin/horoskop-in-numerologija/odgovor-sifra-bik-148820,magazin,148820,"Odgovor – ŠIFRA: Bik  Zanima me, kaj bi pomenilo, da ko mimogrede pogledam na uro, se mi dogaja, da vidim iste sekvence števil. Npr. 13:13 , 11:11 in 23:23 ... Ali je mogoče da prevečkrat pogledam na uro ali je to naključje ali mi želijo te številke nekaj povedati?  Ena izmed razlag je, da nam vesolje oziroma angeli nekaj sporočajo. Iz numerološkega vidika bi rekla (iz števil, ki ste jih navedel - predvidvevam, da torej le te največkrat opazite) - analizirajte nedokončane projekte, koliko energije trošite že samo z msilijo, kaj vse (še) niste storili, kaj če bodo to ugotovili in podobno... Raziskujete duhovnost? Pa naj gre za kakršnokoli obliko. Razvijajte svojo kreativnost preko vsakdanjega dela. Ne podrejajte svojega mnenja drugim."
https://zurnal24.si/sport/kosarka/ilievski-lazje-bi-bilo-oditi-iz-olimpije-101722,sport,101722,"Ilievski: ""Lažje bi bilo oditi iz Olimpije"" Vlado Ilievski. Trener na parketu pri Unionu Olimpiji. Brez izkušenega organizatorja igre si strokovni štab kluba ne zna predstavljati igre. Na parketu je od vseh košarkarjev, dokazal je tudi pripadnost klubu. V naslednjem kolu Evrolige sledi boj z Valencio. Bo to ena od ključnih tekem za uvrstitev med 16 najboljših?Bo. Tudi pred sezono se je kot o največjih tekmecih za napredovanje govorilo o Valencii in Milanu. Obe tekmi z Valencio in domači dvoboj z Milanom ostajajo ključni, velik plus za nas pa je uspeh v Milanu. Vemo, kaj nam prinaša naslednja tekma. Motivacija bo na najvišji ravni in seveda verjamemo v zmago proti španski ekipi. Z njo bi naredili velik korak proti uvrstitvi v Top 16. Kariera. Zdaj 30-letni Ilievski je svojo športno pot začel pri klubu Nemetali Strumica, se preizkusil tudi v ameriški srednješolski košarki, pred sezono 1998/99 pa okrepil Partizan. Tri leta pozneje je prvič zaigral za Union Olimpijo, nato pa za Barcelono, Virtus iz Rima, Virtus iz Bologne in Sieno. V sezoni 2008/09 se je vrnil v Ljubljano. Ste zadovoljni s prvimi tekmami v Evroligi?Seveda. Tri zmage in en poraz je vsekakor spodbuden rezultat. Tako za igralce kot za klub, navijače in javnost. Ko se pogleda celotna slika, moramo biti zadovoljni. Tudi naprej je treba iti iz tekme v tekmo in nadaljevati na tak način. Želimo se uvrstiti med 16 najboljših v Evroligi. Ne smemo se zadovoljiti s tem, vsaka tekma nam mora biti izziv.Ste igralci pričakovali kaj takega?Vsakdo bi se zlagal, če bi to dejal. Vendar menim, da smo si z voljo, vztrajnostjo in tudi igro konec koncev to tudi zaslužili. To nam je uspelo tudi zaradi neverjetne podpore navijačev. Vse je še toliko bolj neverjetno, ker se pred enim mesecem ni niti vedelo, ali bo Olimpija sploh obstala.Bi zadnji poraz proti CSKA lahko načel samozavest moštva?Mislim, da ne. Prišel je pač slab dan. Vsekakor bi morali na začetku zaigrati drugače, z drugačnim pristopom. Upam, da bo to šola za naprej. Je pa v redu, da se tudi po visokem zaostanku nismo predali. Tekmec nas ni razbil, čeprav nam ni šlo ničod rok. Želja je bila prisotna, in to je zelo pomembno. Verjamem, da se nam bo to vrnilo na naslednjih tekmah.Bi bilo pozneje to razmerje zmag in porazov težje doseči? Vsa moštva še niso uigrana ...Prepričan sem, da si vsakdo želi dobiti tekmo. Vsak poraz boli. Ni res, da velike ekipe niso uigrane ali niso dovolj motivirane. Ta teorija pade v vodo. Tudi mi smo še dalečod prave uigranosti. Bi se pa lahko razlike pokazale pozneje. Velika moštva z velikim proračunom si ob poškodbah lahko privoščijo enako kakovostne zamenjave, pri Olimpiji pa je to težko. Tu nismo na enaki ravni.Na vseh evroligaških tekmah je tudi vaš tast Peter Vilfan. Ga opazite ob parketu? Je namreč zelo energičen komentator ...(smeh) Po pravici povedano ga opazim le pred tekmo, ko se pripravlja na svoje delo. Med dvobojem ga ne vidim.Si pozneje ogledate kakšen posnetek z njegovim komentarjem?Niti ne. Ogledal sem si le zadnjo četrtino s Panathinaikosom, drugih tekem ne. Vem, da se komentiranja loteva zelo profesionalno in uživa ob tem, kar počne. Sem se pa v zadnjem času nasmejal, ko je razlagal, kako je padel s stola med prenosom tekme s Panathinaikosom. Ima kar nekaj anekdot. Žurnal24 main Kako pa je z igranjem v ligi NLB? Se strinjate s tem, da se nekaterim igralcem ne uspe dovolj motivirati za te tekme?Težko rečem, da se nekateri ne motivirajo dovolj, je pa intenzivnost na teh tekmah precej drugačna kot v Evroligi. To je lahko opazil vsak. Verjamem, da sta poraza proti Ciboni in Hemofarmu prišla v pravem času in da smo se nekaj naučili iz tega. Menim, da v prihodnje ni večprostora za napake. Je pa res, da nam do zdaj razpored tekem ni šel na roko. Od tu naprej naj bi bilo lažje. To moramo izkoristiti, večpriložnosti bodo verjetno dobili tudi igralci na klopi. Menim, da gredo stvari v pravo smer.Lahko osvojite ligo NLB?To se bo pokazalo med sezono. Do zaključnega turnirja je še dolga pot. Če bomo na pravi ravni celotno sezono in bomo zadržali konstantnost, seveda lahko upamo tudi na naslov. A sem prepričan, da imamo dovolj kakovosti za uvrstitev vsaj med najboljše štiri. Je pa še prezgodaj za takšne napovedi, tudi zaradi poškodb, ki lahko še pridejo. Zavedam se, kakšna je moja kakovost, kje sem igral in kaj sem že osvojil v karieri. To, kar se je zgodilo, je pozabljeno. Navijačem nimam česa očitati, povsem jih razumem. Takrat sem igral poškodovan, poskušal sem dati vse od sebe, a ni šlo. Menim, da takrat celotna ekipa ni bila na pravi ravni, čeprav smo bili nekajkrat blizu uspeha. Vlado Ilievski Ali igralci občutite vso evforijo, ki ste jo povzročili z rezultati?V bistvu evforije v garderobi ni. To je dobro. Preprosto se zavedamo, da se je sezona šele začela in se veliko lahko še spremeni. Moramo biti vztrajni in odpravljati napake. Na treningih se trdo dela, je pa tudi še kar nekaj prostora za napredek. Verjamem, da bomo v prihodnjih tednih videti še precej bolje.Se ob vseh pohvalah, ki zdaj dežujejo, spomnite tudi tistih časov, ko ste bili sami v nemilosti navijačev?Zavedam se, kakšna je moja kakovost, kje sem igral in kaj sem že osvojil v karieri. To, kar se je zgodilo, je pozabljeno. Navijačem nimam česa očitati, povsem jih razumem. Takrat sem igral poškodovan, poskušal sem dati vse od sebe, a ni šlo. Menim, da takrat celotna ekipa ni bila na pravi ravni, čeprav smo bili nekajkrat blizu uspeha. Poskušal sem pomagati, morda tudi v škodo ekipe. Razumem navijače, da si želijo videti nekaj več. Vsak športnik to doživi ob slabi formi. To je normalno. Vsakdo, ki plača vstopnico, ima pravico do svojega mnenja, ob slabših rezultatih pa to mnenje, razumljivo, ni najboljše. Navijačem sploh nisem zameril. To mi je dalo le dodatno voljo, da delam še naprej. Žurnal24 main Ste se tudi zaradi tega odločili, da pred to sezono veliko trenirate tudi samostojno?To je bila prava odločitev, brez tega zdaj ne bi bil na takšni ravni. Odpovedal sem se tudi nastopom za izbrano vrsto Makedonije. Zdaj sem veliko bolje pripravljen. V prejšnji sezoni sem se v želji, da bi pomagal ekipi, dvakrat prehitro vračal po poškodbi. Tudi v tretje ni bilo vse idealno, a se ni zgodilo ničtakšnega, da bi moral predčasno končati sezono. Zelo sem ponosen na to obdobje. Kljub vsem težavam smo nekateri igralci vztrajali in sezono v takšnih pogojih uspešno pripeljali do konca. Z nogo je zdaj vse v redu.Omenili ste težko finančno stanje. Pravzaprav ste s Sašem Ožboltom omogočila to sezono z odlogom izplačila dolga, ki vama ga dolgujejo v klubu ...V bistvu da. Najpomembnejše je, da smo se dogovorili. Po pravici povedano o tem ne razmišljam in sem osredotočen le na rezultate in igro na terenu. Olimpija tako ali tako ni odvisna le od naju, saj je še tisočreči, ki jih morajo v klubu rešiti. Veliko dela je že s tekočimi zadevami. Olimpija je institucija in mora delovati tako, kot se spodobi za evroligaški klub. Vsi si želimo to.Do kdaj traja ta odlog?Res mi je žal, a tega ne želim komentirati. O tem trenutno ne želim govoriti.Ste kdaj razmišljali tudi o odhodu iz kluba?Preprosto nisem želel tako zapustiti Olimpije. Morda bi bilo to celo lažje. Preprosto bi spakiral kovčke in odšel drugam ter prepustil klubu, naj se sam ubada tudi z mojimi težavami. Mnogi so to storili, sam pa sem želel pokazati, kako imam v resnici rad to Olimpijo. Klub mi je veliko dal in želim mu to tudi vrniti. Za seboj želim pustiti še boljše rezultate kot doslej. Tako je tudi z zdajšnjo ekipo. Še vedno so težave, a se vsi trudimo po najboljših močeh, da bi bile stvari boljše.Kako je s trenutnimi plačami?Eno plačo smo dobili, verjamem da bo tako tudi z naslednjimi.Trenutno je videti, da so največji pokrovitelj kluba prav gledalci, ki so že večkrat napolnili dvorano v Stožicah ...Res je videti tako. Še vedno menim, da bodo prišli tudi pravi pokrovitelji. Upam, da se bodo te zadeve čim prej uredile. Pravzaprav to pričakujem. Celotna Slovenija je pokazala, kaj ji pomenita Olimpija in košarka. Čim so zadeve malce bolje urejene in je ekipa konkurenčnejša, je vse precej lažje. Tudi za pokrovitelje je verjetno pomembno, da reči naposled krenejo v pravo smer. Tudi vodstvo kluba mora težiti k neki kontinuiteti, k neki viziji. Da se vsako sezono ne menja celotna ekipa ali trenerji, da igralci ne odhajajo med sezono. Stabilnost kluba je verjetno zelo pomembna tudi za pokrovitelje. Vsako sezono je treba narediti kakšen korak naprej."
http://zurnal24.si/magazin/film-glasba-tv/5moskih-bo-priznalo-krivdo-127015,magazin,127015,"5moških bo priznalo krivdo Da so zakrivili kar nekaj smeha med gledalci, bo 5moških nocoj ob 21. uri priznalo na Prešernovem trgu v Ljubljani. Naj se smeji prestolnica! ""Nasmejali smo že 200 tisoč obrazov. In ne mislimo se ustaviti, z izvabljanjem smeha iz ljudi mislimo nadaljevati, naj se smeh širi po vsej domovini,"" so odločeni moški Špas teatra. Z veseljem in ponosom napovedujejo praznovanje in vseslovensko dobrodelno akcijo!Nocoj se bo Prešernov trg v Ljubljani spremenil v gledališče, popularnih 5moških.com – Lado Bizovičar, Sebastian Cavazza, Matjaž Tribušon, Rado Mulej, Matjaž Javšnik in Jurij Zrnec – bodo brezplačno nasmejali vse, ki bodo prišli v središče prestolnice. Večer pa ne bo le špasen in poln smeha, obarvan bo tudi dobrodelno. Špas teater se je namreč povezal z Zvezo prijateljev mladine Ljubljana – Moste Polje in skupaj bi radi zgradili temelje za Hišo sreče – Družinski center za družine, ki potrebujejo najrazličnejšo pomoč. Kako lahko pomagate vi? Pošljite sms z besedo SPAS na 1919 in prispevajte 1 evro za Hišo sreče."
http://zurnal24.si/magazin/bizarno/21-let-v-sestminutnem-posnetku-169923,magazin,169923,"21 let v šestminutnem posnetku Predani očka Ian McLeod je svojega sina Coreyja slikal vsak dan do 21. rojstnega dne.
 Pričel je že z ultrazvokom, vse fotografije pa je skupaj zmontiral v nekajminutni posnetek, ki je na YouTubu postal pravi hit. Projekt je ponosni očka poimenoval 21 let. Sprva je imel idejo, da sina fotografira vsak dan največ eno leto ali dve, vendar je na koncu poslikal več kot 7500 fotografij, na katerih se Corey smeje, spi ali pa pozira.Na šestminutnem posnetku pa vendarle manjka nekaj fotografij. Očka je izgubil fotografije celega meseca, ker se film v fotoaparatu ni vrtel naprej, nekoč pa so mu fotoaparat celo ukradli. Ni pa uspel vse fotografirati sam, saj se je Corey, ko je odrasel, med potovanji moral fotografirati sam.""Vse skupaj je neresnično. Ko sem začel fotografirati, ni bilo YouTubea, ideja je bila le narediti posnetek,"" je povedal očka ob pozitivnih reakcijah, ki jih dobiva.Za pripravo posnetka je očka potreboval tri mesece. Skeniral je vsako fotografijo posebej. Kljub dopolnjenim enaindvajsetim letom pa se projekt še vedno nadaljuje, le da je sedaj v Coreyjevih rokah. Corey, ki študira fotografijo v Leedsu, pravi, da je nemogoče, da bo prenehal s fotografiranjem."
https://zurnal24.si/sport/murray-po-sanjski-vrnitvi-ostal-skrivnosten-329990,sport,329990,"Murray po sanjski vrnitvi ostal skrivnosten Britanski teniški zvezdnik Andy Murray se je po operaciji kolka uspešno vrnil na tekmovanja. V Londonu je v nedeljo slavil v konkurenci dvojic skupaj s Špancem Felicianom Lopezom, ko je v finalu s 7:6, 5:7 in 10:5 ugnal Američana Rajeeva Rama in rojaka Joeja Salisburyja. Kljub uspehu pa je Murray o igranju v posamični konkurenci še skrivnosten. Za trikratnega zmagovalca turnirjev za grand slam je bil to prvi turnirski naslov po Dubaju pred dvema letoma in prvi v dvojicah po Tokiu 2011, kjer je igral z bratom Jamiejem. ""Vse skupaj je bilo bolj posebno kot veliko posamičnih turnirjev, ki sem jih osvojil. Vzrokov za to je veliko,"" je dejal Murray po nedeljski zmagi. S tem je sprožil vprašanja, kdaj se bo vrnil tudi v posamično konkurenco. Omenjala se je možnost, da bi se avgusta vrnil za odprto prvenstvo ZDA. Toda Murray je vse časovne okvire za igranje med posamezniki zavrnil. ""Ne menim se za to. Bilo bi lepo igrati na OP ZDA, toda veselje, ki sem ga dobil z zmago že v 1. krogu tukaj med dvojicami, je za zdaj dovolj,"" je dejal 32-letnik in nadaljeval: ""Res se ne bremenim s tem. Pa če se bo to zgodilo septembra ali naslednje leto ali čez šest tednov. Res mi je vseeno."" Murray sicer ni igral vse od OP Avstralije januarja, ko je po porazu v 1. krogu na s solzami polni novinarski konferenci dejal, da se boji, da je zanj po vseh težavah s kolkom kariere konec. Zdaj pravi, da je s tem vse v redu in da ne čuti bolečin ali kakršnih koli psihičnih posledic. Britanec bo na turnirju v Eastbournu ta teden igral skupaj z Brazilcem Marcelom Melom, v Wimbledonu pa s Francozom Pierrom Hugues-Herbertom. Epa"
https://zurnal24.si/slovenija/vozniki-precej-spremenjene-cene-319365,slovenija,319365,"Vozniki, precej spremenjene cene! Jutri zjutraj bo veljala nova cena za pogonska goriva. Regulirani pogonski gorivi, neosvinčeni 95-oktanski bencin in dizelsko gorivo, se bosta na bencinskih servisih zunaj avtocestnega križa in hitrih cest v torek precej pocenili. Liter bencina bo cenejši za pet centov in bo stal 1,269 evra, dizelsko gorivo pa se bo pocenilo za 1,7 centa na 1,340 evra na liter, je objavilo gospodarsko ministrstvo. Naftni trgovci cene 100-oktanskega bencina in kurilnega olja ter 95-oktanskega bencina in dizelskega goriva na bencinskih servisih ob avtocestah in hitrih cestah določajo sami. Drugod po državi so cene 95-oktanskega bencina in dizla regulirane. Določajo se v skladu z uredbo o oblikovanju cen določenih naftnih derivatov na vsakih 14 dni, po metodologiji, ki temelji na gibanju cen naftnih derivatov na svetovnem trgu in gibanju tečaja dolar-evro. Pri izračunu modelske cene se upošteva tudi biokomponenta. Cene bencina in dizla so se oktobra gibale na najvišjih ravneh v zadnjih nekaj letih. Tokrat se bo bencin pocenil tretjič, dizelsko gorivo pa drugič zapored. Avto Čez štiri leta bo Evropi vladal bencin Slovenija Tako država ujčka lastnike dizlov in tepe lastnike bencinarjev dezurni@zurnal24.si"
http://zurnal24.si/magazin/horoskop-in-numerologija/kaj-nas-caka-decembra-240833,magazin,240833,"Kaj nas čaka decembra? Namesto zaključka je pred nami nov začetek. Pred nami je čas ustvarjanja, oblikovanja in spreminjanja. Počasi se že občutijo tudi energije leta 2o15, ki nosijo bolj odločne vibracije števila 8. Pomembno je, da smo tekom leta 2014 prepoznavali sebe. Leto pod vplivom števila 7 nas je učilo o nas samih, o naši esenci, osebnosti in nas spodbujalo k učenju. Boleči trenutki, ki smo jih bili deležni, spoznanja, resnice (ki naj bi bolela?) so včasih potrebni za naše učenje in rast. Sprejmimo jih kot opozorilo Življenja in ne kot kazen ali prekletstvo … Ne tarnajmo, da smo bili izigrani, da nimamo sreče in podobno; kajti lahko bi se rodili nekaj stoletij nazaj kot suženj v Afriki, brez pravih možnosti izbire. A zgodovina dokazuje, da imamo vedno izbiro – sužnji so se borili za svojo svobodo in jo dosegli, v mnogo težjih okoliščinah, kot je katerikoli naš današnji izziv, zato ne obupujmo, ampak vedno znova iščimo nove poti. Mesec december nas bo spodbujal k novim korakom. Urimo se v iskanju čim več možnosti, vadimo se v iskanju drugačnih načinov razmišljanja in reagiranja. Mi sami smo odgovorni za svoje ravnanje in prav nihče drug. Zato smo tudi sami odgovorni za lasten napredek, na vseh področjih; ne samo akademsko znanje, tudi čustvena zrelost, duhovna rast, obvladovanje stresa in podobno so pomembne plati življenja. December nam bo pomagal pogledati na življenje na drugačen način. Sprejmimo morda nekoliko nenavadne poglede na življenje drugih in potegnimo iz te drugačnosti, kar je za nas pozitivno in uporabno. Življenje je pot, po kateri hodimo. Vsak korak je drugačen. Stopinje, ki so težke, utrujene, boleče od trnja, so potrebne, da bi znali spoštovati in biti hvaležni za lahkotne korake in poskoke od veselja ter radosti. Želim vam, da bi bil vaš korak vedno plešoč, rahel in navihan. Izbirajte poti, ki nosijo mir, ki prinašajo nekaj dobrega za vse in, ki vas spremljajo na vaši poti in vam. Nikoli ne pozabite, da najpomembnejša oseba in edini človek,ki lahko nekaj spremeni na tej poti,ste pravzaprav Vi."
http://zurnal24.si/svet/slepi-rancar-resil-najstnico-129325,svet,129325,"Slepi rančar rešil najstnico Slep lastnik ranča v Koloradu je rešil svojo delavko, ki je padla s konja in ni mogla hoditi. Sledil je njenim klicem na pomoč in jo nato celo odnesel v hišo. Morgan Trujillo je odjahala na pašnik, da bi poskrbela za krave, vendar jo je na poti do pašnika konj vrgel iz sedla. Sedemnajstletnica, ki je pomagala slepemu lastniku ranča Keithu Dayu pri oskrbi živali, ni mogla hoditi, niti povezano govoriti, saj ji je počila lobanja, zato je le nepovezano kričala. Na ranču je bil v tistem trenutku le Day. Ko je zaslišal njene krike, jim je sledil, pri čemer pa ga je oviralo vreme. Veter je nato vendarle zapihal v njegovi smeri, da je lahko natančno določil, od kod prihajajo kriki, in prišel je do Morgan. Nato pa je ugotovil, da telefon nima signala, zato je bila pred njim še težja naloga – Morgan odnesti v hišo. Vzel jo je v naročje in se s pomočjo ograje orientiral, kje je, poroča Daily Mail. Neverjetni podvig je uspel – Day je Morgan prinesel do hiše in poklical reševalce. Morgan ima zdaj le še težave z glavoboli, ki pa bodo minili."
http://zurnal24.si/slovenija/ko-enkrat-gredo-se-ne-vrnejo-vec-219760,slovenija,219760,"Ko enkrat gredo, se ne vrnejo več Posavje. V Brežicah želijo več srednješolskih programov, saj se dijaki, če enkrat odidejo, ne vračajo. Ekonomska in trgovska šola Brežice bi rada razpisala za dijake zanimivejše šolske programe, kot sta med drugimi programa zdravstvene nege in predšolske vzgoje, a jih na pristojnem ministrstvu zavračajo z mnenjem, da je teh programov drugje po Sloveniji dovolj. Ravnatelj Ekonomske in trgovske šole Brežice Martin Šoško meni, da s tem posavskim srednješolcem onemogočajo šolanje v domačem kraju ali njegovi bližini, hkrati pa šolanje v drugih okoljih povzroča odliv mladih ljudi in tudi njihov kasnejši odhod na druga območja Slovenije. ""Zgodnji odhod od doma pomeni veliko manjšo možnost, da se bodo kdaj vrnili,"" pravi ravnatelj in navaja, da se odliv dijakov iz Posavja odraža tudi na njihovi šoli, kjer se je pred leti šolalo 840 dijakov, v zadnjem šolskem letu pa jih imajo vpisanih nekaj manj kot 290. STA"
https://zurnal24.si/slovenija/okrcali-starse-da-dajejo-slab-zgled-317487,slovenija,317487,"To so zasegli otrokom v šoli v naravi V Centru za šolske in obšolske dejavnosti Rak se sprašujejo, ali je tako težko upoštevati navodila. Centri za šolske in obšolske dejavnosti (CŠOD) med drugim izvajajo tedenske programe šole v naravi za učence, dijake in otrokse s posebnimi potrebami. Kot je zapisano na njihovi spletni strani, je njihovo poslanstvo pomoč šolam pri izvajanju programov šole v naravi, ki oblikujejo in spodbujajo zdrav način življenja in odgovoren odnos do naravnega okolja, vzgajajo za spoštovanje in sodelovanje, za sprejemanje drugačnosti in medsebojno strpnost. V CŠOD Rak so prek svoje spletne strani in Facebook strani opozorili na pojav, ki so mu bili priča. V CŠOD je namreč poskrbljeno za prehrano otrok, ki tam bivajo, zato hrane od doma ni zaželeno prinašati. A kot kaže, nekateri tega ne upoštevajo. ""Spoštovani starši, je res tako težko upoštevati navodilo, da v CŠOD domove ni zaželeno prinašati hrane?"" so zapisali ob fotografiji, na kateri so razstavljeni prehranski artikli, ki so jih otroci prinesli s seboj. ""Dajete slab zgled in nobene možnosti, da vaši otroci spoznajo, da se da teden preživeti tudi ob zdravi, domači prehrani. Pravilna prehrana je eden najbolj učinkovitih in najcenejših vložkov v zdravje vaših otrok,"" so zapisali. Boljše prehranske navade zmanjšujejo možnost težav Odraščanje je obdobje intenzivnega fiziološkega, psihosocialnega in kognitivnega razvoja posameznika, zato je zdrava prehrana še posebej pomembna za otroke in mladostnike. Na NIJZ so lani zaznali, da se je ustavilo upadanje uživanja zelenjave pri otrocih, vse več otrok zajtrkuje in uživa manj sladkih pijač. Slovenija je ena redkih evropskih držav, ki v zadnjih letih beleži upad otroške debelosti. Strokovnjaki priporočajo pestro mešano prehrano, ki naj vsebuje veliko sadja in zelenjave, veliko kompleksnih ogljikovih hidratov, različne vire beljakovin, zmerno količino maščob, dovolj tekočine in zmerno količino soli. Zelo pomembno je tudi, da se ne spuščajo obroki in da se skrbi za primerno telesno dejavnost. Profimedia dezurni@zurnal24.si"
http://zurnal24.si/magazin/vip/naprodaj-garyjeve-posmrtne-slike-84319,magazin,84319,"Naprodaj Garyjeve posmrtne slike V medijih se je pojavil oglas za nakup fotografij, na katerih je Gary Coleman tik pred smrtjo, in tudi slike, posnete takoj po njegovi smrti. Fotograf je v bolnišnici Utah Valley Regional Medical Center v svoj objektiv ujel Garyja Colemana z zaprtimi očmi, poroča spletna stran TMZ. Zapisali so, da so pregledali le eno fotografijo, občutek ob pogledu nanjo pa vsekakor ni prijeten. Fotograf, ki fotografije prodaja, trdi, da je posnel štiri – prve tri eno uro pred njegovo smrtjo, zadnjo pa tik za tem, ko so zdravniki ugasnili aparature, ki so 42-letnega igralca dva dni ohranjale pri življenju. Cene fotograf ni želel razkriti, je pa namignil, da je številka petmestna."
http://zurnal24.si/sport/nic-ni-sveto-za-20-let-abu-dhabi-bernabeu-236657,sport,236657,"Nič ni sveto: za 20 let Abu Dhabi Bernabéu Španski dnevnik Marca poroča, da je Real Madrid tik pred sklenitvijo največjega posla v zgodovini nogometa. Stadionu madridskega Reala, ki trenutno nosi ime nekdanjega nogometaša in predsednika ""belega baleta"" Santiaga Bernabéua, naj bi spremenili ime, podjetje International Petroleum Investment je za to pripravljeno plačati 500 milijonov evrov. CEPSA ali Abu Dhabi Bernabéu Podjetje je v lasti mesta Abu Dabi, in prav ime mesta naj bi bilo 20 let, kolikor bo trajala pogodba, tudi v imenu stadiona. Poročila pravijo, da se bo stadion imenoval Abu Dhabi Bernabéu, obstaja pa tudi možnost, da se bo v imenu stadiona pojavljalo ime španskega podjetja CEPSA, ki je prav tako v lasti Abu Dabija. AS: Real Madrid ima 602 milijona evrov dolga Po besedah predsednika Reala Florentina Péreza, ki se sicer boji odziva navijačev, bodo denar namenili sanaciji dolgov in obnovi stadiona. Klub je že pred časom podpisal tudi sponzorsko pogodbo z nacionalno banko Abu Dabija. EPA"
https://zurnal24.si/magazin/vip/ota-ros-ta-nasvet-prijateljice-si-je-vzela-k-srcu-315692,magazin,315692,"Ota Roš: To je njen recept za uspešen zakon Priljubljena voditeljica nam je zaupala, kako krmari med starševstvom, partnerstvom, službo in časom zase. Ota Roš Širca, ki je pred dvema letoma in pol postala mamica malemu Premu, nam je zaupala, da so ji izkušenejše prijateljice dale veliko nasvetov o starševstvu, a le eden izmed njih se ji je prav posebno zasidral v spomin in se ga tudi drži. ""Večino prijateljic je materinstvo okusilo pred mano, zato so mi položile na srce, da naj me materinstvo ne prevzame do te mere, da bom pozabila na partnerstvo z možem. In tega se resnično držim ter si pogosto vzamem čas samo za naju,"" pravi Ota, ki se povsem strinja z rekom, da se partnerstvo zares začne šele, ko postaneš starš. Magazin Se Pop TV in Planet TV v novi sezoni igrata vojno prestiža? In čeprav ima naporen urnik in pravi, da se še do danes ni naučila povsem dobro preklapljati med službo in materinstvom, si enkrat tedensko vzame tudi čas samo za sebe, kar se ji zelo lepo pozna, saj je videti odlično in v povsem stari formi. ""Enkrat tedensko si res vzamem čas za trening in po letu in pol po porodu sem dosegla staro formo, drugače pa je Prem moj trener vsak dan. Moram priznati, da je malo naporno. Ko sem v službi, težko mislim na kaj drugega in obratno, ko sem s Premom, težko razmišljam o službi,"" je še dodala Ota."
http://zurnal24.si/galleries/gallery-127873,sport,127873,"Full Tilt ob licenco, pokeraši ob denar? Full Tilt Poker, tudi med slovenskimi pokeraši ena bolj priljubljenih strani za spletni poker, je izgubila licenco. Vse več pokerašev se boji, da ne bodo nikoli več videli svojega denarja. Bralec Aljaž nas je opozoril, da so se na eni izmed najbolj priljubljenih spletnih strani za igranje pokra Full Tilt Poker zaustavile vse aktivnosti – možna ni niti igra niti dvigovanje že priigranega denarja (nekaj časa se ni odpirala niti njihova spletna stran). Razlog tiči v tem, da je Alderney Gambling Control Commission (AGCC) Full Tilt Pokru ukinila licenco za delovanje in tako so morali ustaviti igre, prekiniti sprejemanje novih uporabnikov in ustaviti vplačevanje ter dvige denarja. Alderney je eden od Kanalskih otokov (blizu obale Normandije), a ne spada pod Evropsko unijo in tako predstavlja davčno oazo. Full Tilt Poker je registiran prav na tem otoku in ima tam svoje serverje. Na njem je hazardiranje dovoljeno le ob pridobitvi licene s strani AGCC, ki pa jo je Full Tiltu zdaj odvzela. Kdaj, če sploh, bo licenco dobil nazaj, ostaja vprašanje, a zagotovo ne do 26. julija, ko sledi zaslišanje na omenjeni komisiji. Sodelovanje s spletno poker sobo sta že prekinila finančna posrednika Moneybookers in VISA. Vse več profesionalnih pokerašev je zaskrbljenih, da svojega denarja ne bodo nikoli več videli, med njimi je tudi Tom Dwan. Ameriški uporabniki, med njimu tudi Phil Ivey, so brez dostopa do Full Tilta že vse od aprila. Po zadnjih podatkih se Full Tilt Poker sicer vrača v pogon, a bo deloval brez licence. Pokerstars, ki je med slovenskimi spletnimi pokeraši še bolj pribljubljen od Full Tilta, medtem normalno deluje (sedež ima na otoku Man). Veliki dolgovi pokerašem Full Tilt Poker ima težave že vse od črnega petka (15. april) in naj bi svojim igralcem dolgoval že prek 150 milijonov ameriških dolarjev. Lastniki tako iščejo novega investitorja. To bi lahko postal pionir igralništva Jack Binion."
http://zurnal24.si/sport/kopitar-zabil-dva-in-podaljsal-serijo-zmag-228144,sport,228144,"Kopitar zabil dva in podaljšal serijo zmag Slovenski hokejist Anže Kopitar je v noči na nedeljo v dresu Los Angeles Kings v prvi tretjini dosegel kar dva gola, kralji pa so s 4:2 premagali Winnipeg Jets. S 24 obrambami se je izkazal Jonathan Quick. Po uspešni seriji treh tekem in treh zmag na vzhodni obali so se kralji vrnili v Staples Center. Los Angeles je mini domačo turnejo začel s tekmo proti Winnipegu, v vratih je ponovno začel Jonathan Quick. Kopitar pospravil dva odbitka Domači so tekmo začeli z izjemnim pritiskom proti vratom Ondreja Paveleca, ki se je vrnil po poškodbi, zaradi katere je izpustil zadnjih šest tekem. Čeha je prvi v tretji minuti premagal Trevor Lewis. V osmi minuti so domači že vodili z 2:0. Streljal je Marian Gaborik, Kopitar pa je odbitek mojstrsko pospremil v gol, potem ko so sodniki gol priznali po ogledu počasnega posnetka. Kralji so še tretjič zadeli dve minuti pred koncem prve tretjine, ko je od daleč sprožil Willie Mitchell, Kopitar pa je odbitek poslal med nogama Pavelecu za zasluženih 3:0. Halischuk premagal Quicka V drugi tretjini so Kralji malce spustili tempo, vendar z disciplinirano igro gostom niso dovolili, da bi sploh pomislili na kakšen zadetek. Zadnjo tretjino so po željah začeli gostje, saj so po slabih dveh minutah igre prvič ukanili Quicka. Edvard Kane je podal pred vrata, kjer je srečno palico podstavil Matt Halischuk. Domači so hitro odgovorili. Tri minute po prejetem zadetku je Mitchell blokiral strel od daleč, Tanner Pearson je hitro podal do Tylerja Toffolija, ta pa je matiral gostujočega vratarja za 4:1. Gostje so na dva gola zaostanka znova prišli čez štiri minute, ko je Blake Wheeler Quicka premagal iz neposredne bližine za 4:2. Kralji držijo smer za končnico Kralji imajo zdaj že 10 točk naskoka pred kojoti na tretjem mestu pacifiške divizije. Do konca Los Angeles čaka še sedem tekem, tri v domači dvorani. Drugo zaporedno tekmo v domači dvorani bodo kralji odigrali v noči na torek, ko se bodo tretjič letos pomerili z Minnesoto. Kralji so prvo tekmo dobili doma po kazenskih strelih s 3:2, drugo pa izgubili v gosteh po kazenskih strelih z 1:2. Uspešen večer gostujočih ekip V ostalih tekmah so Buffalo Sabres po podaljšku premagali Tampa Bay Lightning s 3:4, Carolina Hurricanes pa Columbus Blue Jackets z 2:3. New York Islanders in New Jersey Devils sta se razšla po kazenskih strelih z 2:1. Ostali dvoboji so se končali v rednem delu. Washington Capitals so proti Boston Bruins izgubili z 2:4, Florida Panthers proti Montreal Canadiens z 1:4, Phoenix Coyotes pa proti Minnesota Wild z 1:3. Colorado Avalanche so bili s 3:2 boljši od San Jose Sharks, še trije gostitelji pa so morali priznati premoč gostom. Toronto Maple Leafs so z 2:4 izgubili proti Detroit Red Wings, z enakim izidom so St. Louis Blues klonili proti Dallas Stars, Vancouver Canucks pa so proti Anaheim Ducks izgubili z visokih 1:5. Liga NHL, rezultati: Los Angeles Kings : Winnipeg Jets 4:2 Anže Kopitar dva gola za Los Angeles Washington Capitals : Boston Bruins 2:4 Buffalo Sabres : Tampa Bay Lightning 3:4*Florida Panthers : Montreal Canadiens 1:4 Carolina Hurricanes : Columbus Blue Jackets 2:3*Phoenix Coyotes : Minnesota Wild 1:3 Colorado Avalanche : San Jose Sharks 3:2 Toronto Maple Leafs : Detroit Red Wings 2:4 New York Islanders : New Jersey Devils 2:1** St. Louis Blues : Dallas Stars 2:4 Vancouver Canucks : Anaheim Ducks 1:5 * - po podaljšku** - po kazenskih strelih"
https://zurnal24.si/slovenija/podizvajalci-neplacani-110712,slovenija,110712,"Podizvajalci neplačani Dom starostnikov. Kangler na odprtje, ne na zaslišanje. “Vsem, ki so nas ovadili, sporočam, da bomo zgradili še en dom za starostnike v Mariboru in enega v Staršah,” je včeraj na odprtju Doma pod gorco na Studencih množico starostnikov nagovoril župan Franc Kangler in požel bučen aplavz.V zvezi z ovadbo bi se moral župan včeraj sicer zagovarjati pred preiskovalnim sodnikom, a je, kot je pojasnil, zaslišanje prestavil na naslednji teden.“Kako je glavni izvajalec plačeval svoje podizvajalce, težko povem, se pa v zadnjem času množično obračajo na nas,” je dejala direktorica doma Irena Hedl, ki ni znala povedati tudi tega, zakaj na slovesnem odprtju ni Miroslava Temnika, direktorja Stavbarja. Ta se tudi na naše klice včeraj ni odzval."
http://zurnal24.si/sport/rdeca-majica-dobila-novega-lastnika-132982,sport,132982,"Rdeča majica dobila novega lastnika Tretjo etapo kolesarske dirke po Španiji je dobil Pablo Lastras, ki je tudi prevzel vodstvo v skupnem seštevku. Jani Brajkovič je v cilj pršel v prvi zasledovalni skupini (32.). Španski kolesarski veteran Pablo Lastras je po devetih letih spet dobil etapo kolesarske dirke po Španiji. Kolesar Movistara, ki je januarja dopolnil 35 let, je po samostojnem pobegu dobil tretjo etapo od Petrera do Totane v dolžini 163 kilometrov, s tem pa je tudi prevzel skupno vodstvo.Pred drugouvrščenim Francozom Sylvainom Chavenelom si je priboril 15 sekund prednosti, v skupnem seštevku pa je njegova prednost pred kolesarjem Quickstepa še pet sekund večja.""Neverjetno, uspelo mi je, kar sem se zamislil. Odpeljal sem kot na enodnevni klasiki, pomagale so mi izkušnje. Že šestič nastopam na Vuelti in bil je že čas, da spet zmagam. Mislim, da je moj uspeh zaslužen, saj sem res vse opravil, kot je treba,"" je dejal Lastras, ki je leta 2003 zmagal tudi na etapi Toura, še dve leti prej pa je etapni uspeh zabeležil tudi na Giru.Tokrat je do zmage prišel z napadom na drugem od dveh kategoriziranih vzponov, seveda pa je treba vedeti, da je bil član petčlanske ubežne skupine. Ta je ušla že po nekaj kilometrih, imela tudi že več kot osem minut prednosti, ki pa se je do konca po pričakovanju zmanjšala. A četverica, ki je v begu vztrajala, gotovo zaradi tega ni bila slabe volje.Edini slovenski predstavnik Jani Brajkovič je v cilj kot 32. prišel v prvi zasledovalni skupini, ki je zaostala minuto in 43 sekund, pred njo so bili le štirje ubežniki. V skupnem seštevku je Belokranjec na 28. mestu, za najboljšim zaostaja dve minuti in 24 sekund. V četrti etapi prvi test Za Lastrasa je to tretje etapno slavje na domači dirki, zmago pa je posvetil preminulima Xavierju Tondu in Wouterju Weylandtu ter resno poškodovanem Kolumbijcu Mauriciu Solerju. Že v naslednji etapi bi se skupni vrstni red lahko spremenil, saj bo cilj na vzponu prve kategorije v Sierra Nevadi. Kolesarska dirka po Španiji, tretja etapa: 1. Pablo Lastras (Špa/Movistar) 3:58,002. Sylvain Chavanel (Fra/Quickstep) + 0:153. Markel Irizar (Špa/Radioshack)4. Ruslan Pidgornij (Ukr/Vacansoleil)5. Nicolas Roche (Irs/AG2R La Mondiale) + 1:43...32. Jani Brajkovič (Slo/Radioshack) isti čas Kolesarska dirka po Španiji, skupni vrstni red: 1. Pablo Lastras Garcia (Špa/Movistar) 8:25,592. Sylvain Chavanel (Fra/Quickstep) + 0:203. Markel Irizar (Špa/Radioshack) + 1:084. Ruslan Pidgornij (Ukr/Vacansoleil) + 1:255. Jakob Fuglsang (Dan/Leopard Trek) + 1:55...28. Jani Brajkovič (Slo/Radioschack) + 2:24"
http://zurnal24.si/slovenija/na-primorki-zaradi-nesrece-dolg-zastoj-238881,slovenija,238881,"Na primorki zaradi nesreče dolg zastoj  Na primorski avtocesti prišlo do prometne nesreče, zaradi česar je nastal zastoj.  Po podatkih Prometno-informacijskega centra za državne ceste je okoli 14.30 prišlo do promene nesreče med priključkoma Unec in počivališčem Lom. Zaprt je bil prehitevalni pas, zdaj so posledice prometne nesreče že odstranili. Kljub temu zastoj - ta je bil dolg celo do deset kilometrov - ostaja."
http://zurnal24.si/sport/kosarka/najstrasnejsi-padec-v-karieri-250778,sport,250778,"''Najstrašnejši padec v karieri'' V drugi četrtini tekme zahodne konference med Golden State Warriors in Houston Rockets je zastal dih navijačem bojevnikov, potem ko jo je v dvoboju s Trevorjem Arizo grdo skupil MVP Stephen Curry. Stephen Curry, najkoristnejši igralec rednega dela lige NBA, je na tekmi z raketami utrpel, kot pravi, ''najstrašnejši padec v svoji karieri''. Košarkar je nerodno padel pri poskusu blokiranja Trevorja Arize in za nekaj trenutkov obležal na parketu. ''Počutim se dobro, le tekma se ni iztekla po pričakovanjih. Izgubili smo, a na srečo se je vse dobro končalo in sem se lahko vrnil v igro,'' je na tiskovni konferenci povedal košarkar Golden Statea. ''Zdelo se mi je, da sem dolgo v zraku in poskušal sem se pripraviti na padec. Ko sem pristal, sem slišal glasove igralcev in trenerjev, naj si vzamem čas in ne hitim nazaj na noge,'' je dodal Curry.Košarkar se je odpravil v garderobe in s klubskimi zdravniki prestal protokol, s katerim so poskušali ugotoviti, ali je utrpel kakšno hujšo poškodbo. Kot se je izkazalo, mu padec ni pustil nobenih posledic, zato se je lahko v drugem polčasu vrnil na parket. ''Z mano bo vse v redu. Ko sem zapuščal igrišče, nisem vedel, kaj se bo zgodilo. Poskušal sem se zbrati. Od trenutka, ko se je to zgodilo, se stanje ni poslabšalo,'' je pojasnil Curry. Na vprašanje, ali gre za najhujši padec v njegovi karieri, pa je zvezdnik odvrnil: ''Najstrašnejši padec. Imel sem že hujše simptome zaradi udarca v glavo, a ta je bil strašnejši, ker sem bil tako dolgo v zraku.''"
http://zurnal24.si/avto/avstrija-35-gasilcev-v-boju-z-gorecim-avtom-299110,avto,299110,"Avto je moralo gasiti 35 ljudi Ogenj na električnem avtu je vedno znova vzniknil. Gasilci v sosednji Avstriji so imeli velikanske težave, da so na cesti pogasili gorečo teslo model S. Primer je pri sosedih vzpodbudil debato o tem, kako bodo gasilci, tudi slovenski, posredovali čez 10 let, ko naj bi bilo na naših cestah že precej električnih avtomobilov. Dragi politiki Slovenija Pretresljiva izpoved gasilca: A poznate ta občutek? Če vprašate gasilce, jim električni avti niso prav nič ljubi, saj zahtevajo drugačne, bolj zahtevne pristope reševanja v primeru prometne nesreče. Prva velika nevarnost je lahko električni udar, druga pa gašenje baterijskih celic. Slednje se je znova izkazalo pred nekaj dnevi, ko je na avtocesti na Tirolskem tesla S treščil v zaščitno ograjo, pri tem pa pričel goreti. Na koncu si je ogenj prizadevalo pogasiti kar 35 ljudi s petimi različnimi vozili. Gasilci so pojasnili, da je bila intervencija zelo težavna, saj je ogenj, potem ko so ga zasuli s prahom in drugimi sredstvi, vedno znova vzniknil. Ob tem so se sproščali zelo strupeni plini, zato so lahko posredoval le gasilci v popolni zaščitni opremi. Šele ko jim je uspelo prerezati napeljavo med baterijami, se je ogenj umiril. A avto je moral nato še za 48 ur v karanteno, saj proizvajalec Tesla to priporoča, ko enkrat zagorijo celice litij-ionske baterije. V tem času se namreč ogenj lahko znova pojavi. To so dokazi Avto Leta 2024 bo v Sloveniji najceneje imeti električni avtomobil Glede zaščite pred električnim udarom so proizvajalci že predvidili posebne ""reševalne"" točke. V primeru Tesle morajo gasilci tako prerezati kabel, do katerega pridejo prek prtljažnika ali pa na zadnjem stebričku. Kabel prekine visokonapetostno napeljavo in onemogoči naknadno sprožitev zračnih blazin. Vladna strategija Avto Pozor, letna dajatev na vozila pred veliko spremembo! dezurni@zurnal24.si"
http://zurnal24.si/slovenija/leteli-bi-iz-parlamenta-146357,slovenija,146357,"Leteli bi iz parlamenta Večinski volilni sistem. Večina strank bi propadla. SDS in PS zanikata dogovor. V času negotovega sestavljanja koalicije so se v javnosti spet pojavila ugibanja o spremembah volilnega sistema. Pogovor da, dogovor ne V Pozitivni Sloveniji (PS) Zorana Jankovića priznavajo, da so se s prvakom Slovenske demokratske stranke (SDS) Janezom Janšo pogovarjali tako o spremembi referendumske zakonodaje kot “o tem, ali je možno v Sloveniji vpeljati večinski volilni sistem”. Dodajajo, da se sami zavzemajo za “kombiniran volilni sistem po nemškem vzoru”. V SDS pravijo, da s stranko PS niso dosegli nikakršnega dogovora o spremembi volilnega sistema. Ne skrivajo, da si želijo dvokrožnega večinskega sistema, za katerega pravijo, da je pošten. Janša dodaja, da bodo razprave o večinskem volilnem sistemu aktualne, če poskus sestave koalicije ne bo uspel tudi v drugem poskusu. “Mislim, da je to edina pot iz položaja, v katerem je Slovenija,” pojasnjuje. Še vedno nestabilnost V Državljanski listi Gregorja Viranta (DLGV) niso želeli odgovarjati na vprašanje, ali bi ob morebitni uvedbi večinskega sistema izpadli iz parlamenta. Menijo, da “z vidika politične konkurence ne bi bilo dobro, če v parlament pridejo le dve ali tri stranke”. V Slovenski ljudski stranki (SLS) prednost večinskega sistema vidijo v manjšem številu političnih akterjev in njihovih interesov, “čeprav tudi to, kot kažejo izkušnje nekaterih držav, še zdaleč ne pomeni politične stabilnosti”. Prioriteta je koalicija V Novi Sloveniji odgovarjajo, da je za “spremembe volilnega sistema potrebna ustavna večina, kar pa je v tem trenutku nemogoče doseči”. Dodajajo, da je zdaj prioriteta sestava vlade. Podpredsednik Socialnih demokratov (SD) Miran Potrč opozarja, da je mogoče pri večinskem sistemu “z relativno majhnim odstotkom glasov volilcev osvojiti absolutno večino poslanskih glasov in absolutno oblast”. Na primeru Madžarske dokazuje, da lahko zmagovalna stranka temeljno “spremeni politični sistem in povzroči resno krizo. Proporcionalni sistem pa terja odgovorne stranke, pripravljene za dogovarjanje.”"
http://zurnal24.si/sport/nogomet/po-panenki-nad-vratarja-48407,sport,48407,"Po Panenki nad vratarja Izvajanje enajstmetrovke v slogu Antonina Panenke se mnogokrat izkaže kot prevelik zalogaj za nekatere nogometaše. To velja tudi za Luisa Suareza, ki je na vso silo želel popraviti svojo napako. Na derbiju 32. kola med Ajaxom in AZ iz Alkmaarja, ki ni imel večjega tekmovalnega pomena, je za nekaj naboja poskrbel član moštva iz Amsterdama Luis Suarez. V 67. minuti so namreč imeli gostitelji na voljo enajstmetrovko, ki jo je izvajal omenjeni urugvajski napadalec. Vse skupaj pa se mu ni najbolj posrečilo. Suarez je želel vratarja Joeyja Didulico ugnati v slogu velikega Antonina Panenke, kar pa se mu je povsem ponesrečilo. Hrvaški čuvaj mreže AZ je žogo ustavil, napadalec Ajaxa pa je želel na vso silo doseči zadetek in pri tem Didulico z nogo zadel v glavo. Suarez si je za to prislužil rumeni karton, kar pa je slaba uteha za hrvaškega čuvaja mreže, ki je moral zaradi poškodbe igrišče zapustiti na nosilih. Napako je urugvajski napadalec popravil v 87. minuti, ko je vnovič izvajal strel z bele točke in ugnal rezervnega vratarja Alkmaarja Sergia Romera. Delitev točk pa nogometašev AZ ni spravila v slabo voljo, saj so si že pred tem kolom zagotovili drugi naslov državnih prvakov v zgodovini kluba."
https://zurnal24.si/magazin/vip/poglejte-kako-privlacen-je-reziser-reke-ljubezni-316351,magazin,316351,"Poglejte, kako privlačen je režiser Reke ljubezni Lahko bi bil maneken … Na POP TV se je začela tretja sezona serije Reka ljubezni in televizija obljublja, da drame ob prihodu pogrešane mame še zdaleč ni konec. Ljubezen glavnih likov lepe Irene (Lara Komar) in trmastega Roka (Tadej Pišek) je uspešno premagala številne ovire, vendar ne za dolgo, so še obljubili televizijci. Stvari se bodo spremenile, prebivalce idilične Krke čaka nova ureditev, za nekatere pa to pomeni tudi nova delovna mesta in nove vloge. Vlogo pa bi bilo treba ponuditi tudi režiserju te serije, Nejcu Levstiku, ki bi ga bile gledalke verjetno enako vesele kot Buraka Özçivit iz turške serije Moja boš. Nejc je namreč pravi maneken in tudi izredno talentiran mladenič. Star ni še niti 30 let, pa se lahko že pohvali s številnimi uspehi. Med drugim je režiral tudi serijo Usodno vino, RTV pa mu je že dvakrat zaupala Emo. Nejc se je sicer pred kratkim že znašel pod drobnogledom medijev, saj se je namigovalo, da je v zvezi s Katarino Čas. Izkazalo se je, da so bile govorice napačne. View this post on Instagram 🇳🇴 #dobrdelaš A post shared by Nejc Levstik (@nejclevstik) on Sep 1, 2018 at 3:33am PDT View this post on Instagram Klasični režiseronja. 📷@ksaversinkar_bts A post shared by Nejc Levstik (@nejclevstik) on Jul 8, 2018 at 1:56am PDT View this post on Instagram Focus. © @ksaversinkar A post shared by Nejc Levstik (@nejclevstik) on Apr 17, 2018 at 6:33am PDT View this post on Instagram ⚓️ A post shared by Nejc Levstik (@nejclevstik) on Aug 5, 2017 at 7:36am PDT View this post on Instagram 🐋 A post shared by Nejc Levstik (@nejclevstik) on Sep 7, 2016 at 4:29am PDT"
https://zurnal24.si/sport/kosarka/mladi-slovenci-v-boj-za-9-mesto-200282,sport,200282,"Mladi Slovenci v boj za 9. mesto Slovenska košarkarska reprezentanca do 20 let se bo na evropskem prvenstvu borila za mesto deveto mesto. Slovenska košarkarska reprezentanca do 20 let je na evropskem prvenstvu v Tallinnu v tretjem krogu drugega dela po dveh porazih proti Latviji in Rusiji tokrat s 75:72 premagala reprezentanco Španije, a ostala brez želenega četrtfinala. Načrte Slovencev je že pred tem z zmago nad Rusijo pokvarila Italija, tako da se bodo Slovenci borili za 9. mesto. Najboljši strelec Slovenije je bil na današnji tekmi Luka Rupnik z 20 točkami, Žiga Dimec jih je dodal 17, Tomaž Bolčina pa je s 13 točkami in 13 skoki dosegel nov dvojni dvojček. ""Najboljša tekma na prvenstvu"" ""Odigrali smo najboljšo tekmo na prvenstvu. Žal nam rezultat tekme med Italijo in Rusijo ni šel na roko. Tako smo v medsebojnem krogu znotraj skupine F izpadli iz četrtfinala. Kljub temu čestitam ekipi za odlično igro. Zdaj je na nas, da se osredotočimo in odigramo maksimalno zavzeto tekme do konca prvenstva in se borimo za deveto mesto na tem prvenstvu,"" je dejal trener reprezentance Damjan Novaković."
http://zurnal24.si/magazin/horoskop-in-numerologija/odgovor-sifra-shania-135755,magazin,135755,"Odgovor – ŠIFRA: Shania  Ljubezen?  Vaše Število duše (eno izmed petih osebnih števil, opisuje naše srčne zadeve) je 8, kar označuje osebnostno zelo močno osebo. Partner, ki bi vas želel dominirati, vas nikakor ne bi osrečil. Ob sebi potrebujete močnega moškega, ki pa vas dojema kot enakovredno. V letu 2012 se vam obeta preboj na ljubezenskem področju – korenite in dolgoročne spremembe."
http://zurnal24.si/slovenija/rusenje-je-vse-blize-120436,slovenija,120436,"Rušenje je vse bliže Stara Sava. Poslovni prostori nasproti Globusa bodo do maja izpraznjeni. Za rušenje že dovoljenje. Poslovni prostori Stare Save, nekdanjega tovarniškega kompleksa na vhodu v stari del mesta nasproti Globusa, bodo maja povsem izpraznjeni. Najemnikom se konec meseca namreč iztečejo pogodbe, ki ne bodo podaljšane, zato po gorenjski prestolnici krožijo govorice, da naj bi se kmalu začela rušitvena dela in gradnja. V kranjski Savi so to delno potrdili.""Prostori bodo izpraznjeni, ker je v bližnji prihodnosti predvideno rušenje teh objektov,"" je potrdila Tadeja Kuhar, vodja odnosov z javnostmi pri kranjski Savi. Datum začetka rušenja sicer še ni znan, je opozorila, a potrdila, da je gradbeno dovoljenje za rušenje že pravnomočno.Kaj bo zraslo""Projekt Stara Sava je v fazi idejnih zasnov, v katerih je predvidena gradnja poslovnih prostorov, stanovanj in parkirnih prostorov,"" je vsebino bodočega objekta napovedala Kuharjeva in dodala, da se bo gradnja začela predvidoma leta 2013. Vrednost projekta v tej fazi še ni znana, je končala."
http://zurnal24.si/magazin/film-glasba-tv/branko-in-julijana-na-smrt-sprta-171494,magazin,171494,"Branko in Julijana na smrt sprta Vročica v Gostilni narašča … tudi v kuhinji. Tam je počilo med Brankom in Julijano.  ""Baba me je izživcirala, da bi jo poslal v tri pi*** mile materne,"" je bil jezen Branko, ki ga tudi Jani in Andrej nista mogla pomiriti. Branko je namreč mnenja, da ga Julijana obrekuje, za piko na i pa ga je začela še nadirati. Spor se je začel z vprašanjem o loncih. Julijana naj bi Branku osorno odgovorila, Julijana pa je bila mnenja, da jo je Branko osorno vprašal. ""Nimam se več kaj meniti z njo,“ je odločen Branko. Kako bo njun spor vplival na uspešnost ekipe, bomo še videli."
http://zurnal24.si/magazin/vip/gibb-ima-raka-140959,magazin,140959,"Gibb ima raka Legenda skupine Bee Gees Robin Gibb naj bi zbolel za rakom na jetrih.  Glasbenik naj bi že pred meseci izvedel, da ima raka, zato je odpovedal tudi več koncertov. Gibba so v enem mesecu zaradi hudih bolečin kar dvakrat odpeljali v bolnišnico, nazadnje pretekli teden. Njegova družina je zdravstveno stanje priljubljenega Gibba označila za zelo resno, njegov prijatelj pa je dodal: ""Če si bogat, si lahko privoščiš najboljše zdravnike. Ko pa te napade rak, ti niti denar niti slava ne moreta pomagati. Robin se ne bo nikoli vdal, družina pa bo poskrbela, da bo imel vse, kar potrebuje.""Njegova 91-letna mati Barbara in 64-letni brat Barry sta iz ZDA že pripotovala v Veliko Britanijo."
https://zurnal24.si/sport/vuelta-brez-slovencev-favoriti-stirje-234821,sport,234821,"Vuelta brez Slovencev, favoriti štirje V Jerezu se bo danes z ekipnim kronometrom začela kolesarska dirka po Španiji, zadnja tritedenska preizkušnja v sezoni. Slovita Vuelta bo brez slovenskih udeležbe in tudi brez branilca naslova Američana Chrisa Hornerja, ki je zaradi bronhitisa v zadnjem trenutku odpovedal nastop. Med nastopajočimi ne bo niti lani drugega in zmagovalca letošnjega Toura Italijana Vincenza Nibalija. Froome, Contador, Quintana ali Urán? Strokovnjaki med glavne favorite uvrščajo Britanca Chrisa Frooma, Španca Alberta Contadorja - oba bi se morala boriti že za zmago na dirki po Franciji, a sta jo zaradi padcev predčasno končala -, Kolumbijca Naira Quintano, zmagovalca letošnjega Gira, ter Rigoberta Urána. Dirka bo imela 21 etap, kar osem jih bo imelo cilj na vrhu vzpona. Španski krog se bo končal 14. septembra, zadnje dejanje bo kronometer v Santiagu de Camposteli."
http://zurnal24.si/sport/nogomet/cesca-arsenal-ne-da-ostaja-tudi-sneijder-131417,sport,131417,"Cesca Arsenal ne da, ostaja tudi Sneijder? Arsenal še naprej ostaja neomajen pri ponudbah Barcelone za ""izgubljenega sina"" Cesca Fàbregasa. Katalonci so zdaj ponudili 29 milijonov evrov plus šest dodatnih milijonov v obliki bonusov, a so jih topničarji znova zavrnili. In kaj je novega o prestopu Wesleyja Sneijderja? Predsednik Interja zdaj zatrjuje, da se z Manchester Unitedom sploh ne pogovarjajo. Španska Barcelona je na naslov angleškega Arsenala poslala novo ponudbo za španskega reprezentanta Cesca Fàbregasa. Katalonci naj bi ponudili 29 milijonov evrov in še šest dodatnih milijonov v obliki bonusov, topničarji pa so ponudbo znova zavrnili. Po poročanju Sky Sporta Arsenal zahteva kar 45 milijonov evrov, Angleži pa so Špance zavrnili že dvakrat. Fàbregas naj bi bil tokrat pripravljen plačati še dodatne tri milijone, da bi se lahko preselil v klub, v katerem je naredil svoje prve nogometne korake, vendar za zdaj še ostaja pri Arsenalu. Inter se ne pogaja za Sneijderja Predsednik Interja Ernesto Paolillo je izjavil, da se z Manchester Unitedom ne pogovarjajo za prestop Nizozemca Wesleyja Sneijderja, o katerem se že nekaj tednov toliko govori. ""Wesley je ključni člen naše ekipe in zato ni nobenih pogajanj zanj."" Pa vendarle je dodal: ""Samo če bi dobili ponudbo, ki se je nikakor ne zavrne, bi pristali v prestop. A ponavljam: trenutno ni nobenih pohajanj."" Sneijder ima pogodbo z Interjem do poletja 2015."
https://zurnal24.si/magazin/bizarno/hrvaska-izpred-hise-ukradel-dedka-mraza-144672,magazin,144672,"Hrvaška: izpred hiše ukradel dedka Mraza V Osijeku se je zgodila nenavadna kraja. Neki občan je izpred hiše Stjepana Kramarja ponoči ukradel meter visokega svetlečega dedka Mraza. ""Kam gre ta svet, če ukradejo še dedka Mraza,"" se sprašuje Kramar. Kip dobrega moža, ki decembra otrokom prinaša darila, je Kramar skupaj z otroki postavil pred svojo hišo v Osijeku. Kot je razvidno iz videoposnetka, ki ga je objavil hrvaški portal 24sata.hr, si je dedka Mraza zaželel še en moški, ki se je v sredo zvečer odločil, da ga bo ukradel. ""Šli smo spat, dedek Mraz pa je ostal pred vrati. Zjutraj, ko sem šel sna sprehod s psom, sem takoj opazil, da nekaj manjka. Glede na to, da imam pred hišo nastavljeno nadzorno kamero, sem pogledal posnetek in videl, kdo ga je ukradel. Gre za suhega moškega, po mojem mnenju za mlajšega. Na glavi je imel kapo, kakršno ima dedek Mraz. Prišel je do vrat, vzel kip dobrega moža in odšel,"" pravi Stjepan. Kot pravi, je razočaran, da nekdo ukrade takšno stvar, ki jo lahko dobi za malo denarja v številnih trgovinah.""Pomislil sem, kam gre za svet, če ukradejo še dedka Mraza,"" pravi Kramar in doda, da ne ve, kako naj to razloži otrokom. Prebivalci Osijeka se zdaj že šalijo, da nepridiprav še ni poslal zahteve za odkupnino."
https://zurnal24.si/magazin/vip/madonna-z-bivsim-za-bozic-104951,magazin,104951,"Madonna z bivšim za božič Nekdanja zakonca Guy Richie in Madonna bosta božične praznike preživela skupaj. Potem ko sta se pred dvema letoma po osmih letih zakona ameriška pevka Madonna in britanski režiser Guy Richie ločila, bosta letos božič preživela skupaj v družinski hiši v Angliji. Sedanje dekle režiserja, manekenka Jacqui Ainsley, se družinskega praznovanja ne bo udeležila.""Jacqui se je izredno veselila, da bo praznike preživela s svojim moškim, sedaj pa se počuti zapostavljeno. Guy je po drugi strani zelo vesel, da bo božične praznike preživel z otroki. Jacqui je povedal, da bo z nekdanjo ženo za praznike prav zaradi otrok,"" je povedal nek vir.Nekdanja zakonca imata desetletnega sina Rocca ter posvojenca Davida in Mercy."
http://zurnal24.si/sport/nogomet/novi-pogodbi-za-ilicica-in-bacinovica-125404,sport,125404,"Novi pogodbi za Iličića in Bačinovića ""Iličić ostaja v Palermu vsaj še eno leto,"" nam je v nedeljo dejal agent Amir Rižnić, kljub zanimanju klubov pa bo na Siciliji ostal tudi Armin Bačinović. Prepričala ju bo tudi nova, donosnejša pogodba.  Italijanski mediji so se razpisali, da naj bi bil tik pred odhodom v Italijo tudi napadalec Maribora Robert Berić, ki naj bi si ga Palermo v solastniškem deležu delil še z enim klubom. Preberite, kaj je na to temo dejal Amir Ružnić. Čeprav že od samega prihoda Josipa Iličića in Armina Bačinovića iz Maribora v Palermo beremo o zainteresiranosti številnih evropskih velikanov o slovenskem dvojcu, pa bosta nogometaša še naprej branila barve Sicilijanskega prvoligaša.S svojimi odličnimi nastopi v rožnatem dresu sta pritegnila zanimanje številnih velikanov, nazadnje se je za usluge Iličića zanimal Inter, vendar pa alfa in omega Palerma Maurizio Zamparini o njunem odhodu ne želi niti slišati in jima bo ponudil novi, bolj donosni pogodbi. Usklajene naj bi bile že vse podrobnosti, novi pogodbi pa naj bi ju s klubom vezali do leta 2016.Možen bo tudi predhoden odhod iz Palerma, vendar je v ta namen v pogodbo vključena klavzula, ki pravi, da bo moral zainteresirani kupec za Iličića klubu odšteti 20 milijonov evrov, za Bačinovića pa 12 do 15 milijonov evrov."
https://zurnal24.si/magazin/film-glasba-tv/danes-konec-festivala-v-benetkah-134702,magazin,134702,"Danes konec festivala v Benetkah V Benetkah se bo zvečer s podelitvijo nagrad zaključil 68. mednarodni filmski festival. Za glavne nagrade se letos poteguje 23 filmov.  Za nagrade se v tekmovalnem programu med drugim potegujeta tudi film kanadskega režiserja Davida Cronenberga A Dangerous Method (Nevarna metoda) o odnosu med psihoanalitikoma Sigmundom Freudom in Carlom Gustavom Jungom in film francosko-poljskega režiserja Romana Polanskega Carnage (Masaker), ki je nastal po drami Bog masakra Yasmine Reze.Izven tekmovalnega programa so prikazali 19 celovečercev, med njimi Madonnin film W.E. o kontroverzni romanci med britanskim kraljem Edvardom VIII. in Wallis Simpson, pod katerega se ameriška glasbena diva podpisuje kot režiserka in soscenaristka. Komu bo šel zlati lev? Zlatega leva za življenjsko delo letos prejme italijanski režiser Marco Bellocchio, na letošnjem festivalu pa so se poklonili tudi Alu Pacinu, ki so mu izročili nagrado Jaeger-LeCoultre za njegov prispevek k sodobnemu filmu.Žiriji uradnega tekmovalnega programa predseduje režiser Darren Aronofsky, čigar Rokoborec je leta 2008 prejel zlatega leva. Lani je zlatega leva za najboljši prejela ameriška režiserka Sofia Coppola, hči Francisa Forda Coppele, in sicer za film Tam nekje, v katerem je prikazala notranjo praznino priljubljenega hollywoodskega igralca Johnnyja."
http://zurnal24.si/magazin/vip/spregovorila-o-seksu-s-sarkozyjem-173892,magazin,173892,"Spregovorila o seksu s Sarkozyjem Carla Bruni, nekdanja prva dama Francije, je spregovorila o svojem zakonu z Nicolasom Sarkozyjem. Brunijeva je očitno čakala na trenutek, ko bo lahko javno pohvalila posteljne sposobnosti svojega moža. Dokler je bil Sarkozy še na čelu Francije, se je lepotica v javnosti in v intervjujih pridno držala nazaj, zdaj pa z jezikom opleta kot za stavo. ""V postelji z Nicolasom velja načelo, da šteje kvaliteta in ne kvantiteta,“ je reviji Oggi med drugim povedala nekdanja manekenka in potolažila vse ženske, ki se bojijo staranja. ""Z leti se ne izboljša le spolno življenje, ampak življenje na splošno. Srečna sem z možem. On je moški, ki me je naredil še bolj ženstveno.“ Usodna večerja leta 2007 Carla je tudi izdala, kako sta se z nekdanjim predsednikom spoznala. Kot pravi, je bila ljubezen na prvi pogled. ""Kot bi udarila strela. Ni mi bilo pomembno, da je bil predsednik Francije. Mene so prevzele njegove roke, način, na katerega se je premikal in kako je govoril.“ Kljub veliki ljubezni pa Sarkozy ni moški njenega življenja. ""Moški mojega življenja je moj oče. Ali pa moj brat.“ Je pa moški, ki je končal njeno osamljenost, dodaja Brunijeva."
https://zurnal24.si/svet/prvi-trumpov-konkreten-odgovor-glede-savdskega-novinarja-319208,svet,319208,"Prvi Trumpov konkreten odgovor glede savdskega novinarja Ameriško ministrstvo za finance uvedlo sankcije zoper 17 Savdijcev zaradi domnevne vpletenosti v umor savdskega novinarja Hašodžija. Gre za prvi konkretni odgovor administracije ameriškega predsednika Donalda Trumpa v primeru umora savdskega novinarja Džamala Hašodžija, ki je živel v ZDA. ZDA so zoper 17 državljanov Savdske Arabije zaradi domnevne vpletenosti v umor Hašodžija uvedle gospodarske sankcije in prepoved potovanja v ZDA. Med kaznovanimi sta tudi Savd Al Kahtani in Maher Mutreb, nekdanja svetovalca savdskega prestolonaslednika, pa tudi Mohamed Alotajbi, generalni konzul na savdskem konzulatu v Istanbulu, kjer so 2. oktobra umorili novinarja, kritičnega do savdskih oblasti. Sankcije temeljijo na tako imenovanem zakonu Magnitsky, usmerjenim zoper storilce hudih kršenj človekovih pravic in korupcije. ""Osebe, ki so brutalno ubile novinarja, ki je živel v ZDA, morajo nositi posledice svojih dejanj,"" je pri tem poudaril finančni minister Steve Mnuchin. Washington je sankcije uvedel potem, ko je savdski državni tožilec včeraj sporočil, da zahteva smrtno kazen za pet Savdijcev, obtoženih sodelovanja pri umoru savdskega novinarja, zanikal pa kakršnokoli vpletenost savdskega princa Mohameda. Svet Zaradi savdskega novinarja zahtevajo glave Brutalno Svet To so bile zadnje besede savdskega novinarja dezurni@zurnal24.si"
http://zurnal24.si/svet/v-zaporu-ni-pozabil-na-posle-150489,svet,150489,"V zaporu ni pozabil na posle Po desetih letih bo iz zapora v Pulju izpuščen Fikret Abdić, obsojen zaradi vojnih zločinov. Ponovno se želi lotiti poslov in oživiti Agrokomerc. V petek bo iz zapora v Pulju izpuščen Fikret Abdić, poroča hrvaški Novi list. Prestal je dve tretjini kazni za vojne zločine v 90. letih na področju Kladuše v BiH. Pred vojno je bil direktor vedno uspešnejšega Agrokomerca in politik. Cilj – oživiti Agrokomerc Sedemdesetletni Abdić namerava nadaljevati svoje življenjsko delo – Agrokomerc, ki ga želi oživiti. To potrjujejo tudi osebe iz njegovega poslovnega in družinskega kroga, ki pričajo, da je lani poslal pismo o nameri na 870 naslovov, večinoma v BiH in na Hrvaškem, v katerem je pojasnil, da se po prihodu iz zapora namerava posvetiti obnovi Agrokomerca, pravicam delničarjev in drugim težavam. Obsojen zaradi razglasitve avtonomne pokrajine in taborišč Abdić je bil leta 2002 zaradi vojnih zločinov obsojen na 15 let zapora. Spoznan je bil za krivega, ker je v nasprotju z ustavo BiH razglasil tako imenovano Avtonomno pokrajino Zahodno Bosno in kot vrhovni poveljnik tako imenovane narodne obrambe organiziral odprtje taborišč in zasebnih centrov, kamor so zapirali nasprotnike ustanovitve te pokrajine. Najmanj tri osebe so umrle zaradi zlorab v taboriščih, skozi katera je šlo približno pet tisoč ljudi. Abdić je državljan BiH in Hrvaške, po vojni pa je šel na Hrvaško, kjer so mu tudi sodili."
http://zurnal24.si/magazin/vip/ali-ashton-vara-tudi-milo-184961,magazin,184961,"Ali Ashton vara tudi Milo? Ashtona Kutcherja so ujeli med flirtanjem z neznano rjavolasko. Medtem ko Mila Kunis po svetu promovira svoj novi film Mogočni Oz, se Ashton Kutcher očitno kratkočasi z drugimi rjavolaskami. Ta teden je v vip prostoru kluba My Bar v Teksasu flirtal z lepo rjavolasko. Spogledovanje pa so ujeli celo fotografski objektivi. Mu gre zaupati, glede na to, da je na šesto obletnico poroke, med žuranjem v San Diegu, prevaral Demi Moore?"
https://zurnal24.si/magazin/film-glasba-tv/severina-objavila-veselo-novico-318525,magazin,318525,"Severina objavila veselo novico Novico je sporočila kar na Instagramu. Potem ko se je za kratek čas umaknila iz javnosti, se je zdaj vrnila z veselo novico. ""Čudovito je, da lahko z vami delim novico, da sem končala s snemanjem albuma,"" je zapisala pod svojo fotografijo. ""Hvala vsem, ki ste me podpirali, nestrpno čakali in spraševali, kdaj bo, se jezili. Pesmi so tiste, ki potrebujejo čas, ne jaz. Na pesmi se ne morete jeziti. Še posebej ne na te, ki sem jih zdaj posnela."" Pevka je napovedala, da bo čez deset dni sporočila, kdaj bo njen novi album izšel. Ob tem je dodala, da bo poleg šestih pesmi, ki jih poslušalci že poznajo, še sedem novih pesmi. Magazin Spet gola pred kamero: Tako se je Severini maščeval bivši dezurni@zurnal24.si"
http://zurnal24.si/magazin/film-glasba-tv/flirrtanje-s-stevilko-15-147595,magazin,147595,"Flirrtanje s številko 15 Skupina Flirrt bo v sredo praznovala 15 let delovanja na glasbeni sceni.  Skupina Flirrt bo v sredo praznovala svojo petnajstletnico. V ta namen bodo v studio povabili 15 najbolj gorečih oboževalcev, izdali nov singel Najin dan in odigrali 15 koncertov po Sloveniji – prvi bo 11. februarja v Krškem. ""Danes smo člani starejši in nismo malinovci, stari 16 let, kot leta 1997, ko smo začeli. Danes vse kritike jemljemo manj osebno in vemo, da se zaradi našega novega komada svet ne bo premaknil za kilometre. Če na koncertu pogledaš malce nazaj, morda v tretjo ali četrto vrsto, vidiš generacijo fanov izpred let, ki danes še vedno rastejo z nami,"" nam je povedal frontman zasedbe Rok Lunaček."
https://zurnal24.si/magazin/horoskop-in-numerologija/dnevni-horoskop-za-sredo-26-decembra-2018-320916,magazin,320916,"Dnevni horoskop za sredo, 26. decembra 2018 Dvojčka, pazljivo. OVEN Splošno: Pojdite med ljudi in glasno predstavite svoje ideje. Naj vas ne bo strah, saj bodo sprejete z odobravanjem. Če vam bo danes uspelo, zagotovo ne boste ostali le pri zamisli, saj boste že jutri začeli s prvimi dejanji. Finančna naložba, ki ste se je lotili pred kratkim, vam povzroča skrbi. Poskusite nadzorovati in spremljati svoje zdravje. Ljubezen: Samski boste na vsak način želeli imeti situacijo pod nadzorom. Včasih je boljše pustiti stvarem, da gredo s tokom. Ko se boste sprostili, se boste imeli več kot odlično. Vezani pa boste izkoristili prav vsak trenutek, da boste partnerju dali vedeti, koliko vam pomeni. Še najbolj dolgočasen opravek bosta danes spremenila v užitek. Ljubezen: 5 Služba: 5 Zdravje: 4 BIK Splošno: Danes boste čutili posledice včerajšnjega dne. Ne boste razpoloženi za družbo in če se ne boste mogli nadzorovati, se raje odmaknite. Deležni ste bili dobička pri vlaganju v delniške trge, zato vas finančno stanje ne skrbi. Prazniki in na splošno naporen konec tedna bodo danes prišli za vami. Namesto spočiti, boste še bolj utrujeni. Ljubezen: Vezani, nikar se ne pritožujte, koliko dela imate. Če si boste vzeli dovolj časa za vse, vam bo uspelo urediti stvari, poleg tega pa vam bo ostal še čas za vašo boljšo polovico. Samski pa recite da nepričakovanemu povabilu, ki ga boste dobili. Čeprav se vam bo morda zdelo nenavadno, vam kasneje ne bo žal. Ljubezen: 4 Služba: 4 Zdravje: 2 DVOJČKA Splošno: Prav danes boste morali sprejeti pomembno odgovornost. To ne bo lahko, zato boste potrebovali nekaj časa in miru, da se boste lahko odločili. Kot vsak dan boste imeli tudi danes celotno situacijo pod nadzorom. Če vreme vpliva na vas, potem lahko danes pričakujete bolečine v sklepih in depresivno razpoloženje. Ljubezen: Samski boste ugotovili, da ste zelo privlačni. Kamorkoli se boste odpravili, boste naredili več kot odličen vtis na ljudi okoli vas. Vezani pa razmislite. Če ne moreta najti odgovora na težavo, morda te sploh ni? Ne obremenjujte se toliko s tem, pač pa raje sklenita dogovor, da na vse skupaj enostavno pozabita. Ljubezen: 3 Služba: 4 Zdravje: 2 RAK Splošno: Danes boste morali pokazati precejšnjo mero zrelosti. Nikar ne bodite trmasti in ne rinite z glavo skozi zid. Če boste bolj potrpežljivi, bodo rezultati kmalu vidni tudi na finančnem področju. Poleg vsega tega lahko s svojim trudom razširite tudi vire dohodkov. Na zdravstvenem področju so možne nepredvidene težave. Ljubezen: Vezani, danes zagotovo ne bo čas, da bi se držali nazaj. Vajin odnos potrebuje prebujenje, zato naredite nekaj v tej smeri. Pa čeprav bodo to zgolj otroške igrice, ki vaju bodo razvedrile. Odkrijta otroka v sebi. Samski pa bodite danes pogumni. Pokažite iz kakšnega testa ste in ne klonite pred situacijo, ki vas bo postavila v nelagoden položaj. Ljubezen: 5 Služba: 4 Zdravje: 3 LEV Splošno: Nekdo od vaših bližnjih računa na vas, zato ga nikar ne razočarajte. Če niste prepričani, da to zmorete, je bolje, da se takoj odrečete vsemu skupaj. Izkoristite današnji dan in se končno soočite s finančnimi težavami. Če se boste v prihodnje dogovarjali za posojilo, preberite vse pogoje poslovanja. Ne bodite jezni, saj s tem škodujete predvsem sami sebi. Ljubezen: Vezani, danes je čas, da s partnerjem pogledata na vajin odnos z drugega zornega kota. Tako bosta še bolj cenila vajino dobro razumevanje in ujemanje. Samski pa boste morali dati prijatelju koristen nasvet glede situacije, ki ga muči. Pazite le, kakšne besede boste uporabili, da ga ne boste po nepotrebnem užalili. Ljubezen: 4 Služba: 4 Zdravje: 3 DEVICA Splošno: Domislili se boste dobre poslovne poteze, ki vam nikakor ne bo šla iz glave. Čeprav se vam čas ne bo zdel primeren, ne oklevajte in storite korak naprej. Ničesar ne morete izgubiti. Zadnje povečanje izdatkov bo nekoliko težavno, zato boste sprejeli uporabne odločitve. Zdravje vam peša, zato poskusite danes bolj mirovati. Ljubezen: Danes boste samski pravi zabavljači. Ljudi okoli sebe boste kar naprej spravljali v smeh in to vas bo naredilo priljubljene pri nasprotnem spolu. Naj vas nič ne ustavi. Vezani pa se prepustite sanjarjenju in iluzijam. Delite jih s svojim partnerjem, dobro vama bo delo razmišljanje o skupni, srečni prihodnosti. Ljubezen: 6 Služba: 5 Zdravje: 3 TEHTNICA Splošno: Danes boste morali pokazati precejšnjo mero moči in poguma. Zelo naporno bo, zato vztrajnost in potrpežljivost ne bosta odveč. Glede nove naložbe se posvetujte s prijateljem, ki se na finance nekoliko bolje spozna kot pa vi. Upoštevajte njegov nasvet in vloženi znesek se bo dobro obrestoval. Počutje bo odlično. Ljubezen: Samski bi potrebovali nekaj za razvedrilo, saj ste se zadnje dni posvečali ostalim zadevam, svoja čustva in zadovoljstvo pa ste postavili na stran. Bliža se vam neka nova oseba, zato zgrabite priložnost. Vezane pa bo prav tako zmedel nekdo, ki vam je blizu, vendar to ne bo vaš partner. Pazite. Ljubezen: 2 Služba: 4 Zdravje: 6 ŠKORPIJON Splošno: Danes se boste postavili zase in prav je tako. Seveda pa to naredite na miren način. Spoznali boste, da lepa beseda res lepo mesto najde. Poskusili boste ugotoviti, kam je šel v tem mesecu ves denar, a boste ob tem postali preveč zaskrbljeni zaradi drugih zadev. Rezultat tega pa bodo tudi negativne spremembe na področju vašega zdravja. Ljubezen: Tudi v razmerju pride trenutek, ko je potreben na obrazu hladen izraz. In danes bo zagotovo eden izmed takih dni. Partnerju nikakor ne dajte vedeti, kaj si resnično mislite. Samski pa boste imeli na vidiku zmenek. Vendar pa ni nujno, da si boste tega želeli. Če vam ne bo do tega, zmenek raje odpovejte, kakor da bi se večer spremenil v težave. Ljubezen: 2 Služba: 3 Zdravje: 2 STRELEC Splošno: Danes se boste navduševali nad vsem, kar vam bodo predlagali prijatelji. Ostanite pa zvesti svojim načelom in pogojem, saj boste le tako lahko tudi sami zadovoljni. Čeprav vaše finančno stanje ni najbolj blesteče, zaradi tega ne bodite slabe volje. Neprijetne misli poskusite izklopiti. Sproščenost se bo odrazila tudi na vašem zdravstvenem področju. Ljubezen: Malo bolj se sprostite. Če si boste vzeli čas in pogledali na stvari iz drugega zornega kota, vam bo vse bolj jasno. Vezani boste tako ugotovili, da vam partner lahko veliko pomaga, zato ga ne odrivajte stran. Samski pa boste dobili ugodno priložnost, z nekom boste lahko poglobili odnos. Naredite tako, kot vam bo to narekoval notranji občutek. Ljubezen: 3 Služba: 4 Zdravje: 5 KOZOROG Splošno: Imeli boste ogromno energije, na dogajanje okoli sebe pa boste gledali z optimizmom, kar se le redko zgodi. Prevzelo vas bo veselje. Manj ko se boste obremenjevali s finančnim položajem, bolj se vam bo nasmihala sreča. Utrujenost, ki vam je grenila pretekle dni, bo danes končno izpuhtela. Kot prerojeni boste. Ljubezen: Vezani boste danes ugotovili, kaj je tisto, kar pri partnerju tako obožujete. To je njegova strast do življenja. Več ljubezni boste dali od sebe, več je boste prejeli. Samski pa ne boste dojeli, da vas neka oseba opazuje. Zavedati se morate, da imamo vsi različne pristope, zato imejte odprte oči, da boste zaznali to osebo. Ljubezen: 5 Služba: 6 Zdravje: 5 VODNAR Splošno: Posvetili se boste urejanju zadev na poslovnem področju. Naredili boste veliko prostora za novosti, ki prihajajo v novem letu. Proti večeru se boste posvetili tudi financam. Obetajo se vam nova poznanstva, ki vam bodo lahko prinesla dobiček. Zdravje vam dobro služi, zato poskrbite, da bo tako tudi v prihodnje. Ljubezen: Vezani, zavedati se morate svojih lastnosti. Morda ste vajin odnos vzeli malce preveč resno in partnerja omejujete. Dajta si malo več svobode, obema bo koristilo. Samski pa boste morali odmisliti svoja romantična čustva za danes. Bolj se boste morali posvetiti težavam prijateljev, ki vas bodo potrebovali. Ljubezen: 1 Služba: 4 Zdravje: 6 RIBI Splošno: Imeli boste občutek, da zastavljenega cilja ne boste mogli doseči. Sami veste, da v rokavu skrivate aduta, ki pa ga še nikakor ne želite pokazati svetu. Vaš zanos in navdušenje vam bosta odprla nove vire prihodkov. Že razmišljate o tem, kam bi odpotovali za novo leto? Ne naprezajte se preveč, sicer boste kmalu obležali. Ljubezen: Danes se boste naravnost odlično ujeli z ljudmi okoli vas. Edino vezani boste imeli nekaj težav z vašim partnerjem, saj on ne bo mnenja, da se morata pogovoriti, medtem ko je za vas to precej resna zadeva. Samski pa izkoristite dan, preživite ga zunaj med ljudmi. Ugotovili boste, da imate še vedno vse, kar potrebujete, da očarate nasprotni spol. Ljubezen: 4 Služba: 4 Zdravje: 3"
http://zurnal24.si/magazin/horoskop-in-numerologija/odgovor-sifra-zurnal22-144988,magazin,144988,"Odgovor – ŠIFRA: žurnal22  Slabo leto sem imela skrivno razmerje z xy. Pred nekaj časa jo je prekinil. Zanima me, ali imam kakšno upanje, da bova nadaljevala najino razmerje, ali ne? Numerologijo mnogi zamenjujejo s prerokovanjem – to pa ni njen namen. Odgovora v obliki da ali ne vam žal ne more ponuditi. Na žalost kljub jasnim navodilom niste navedli vseh podatkov te osebe, da bi lahko oblikovala bolj kvaliteten odgovor glede vajinega odnosa. Na splošno vam lahko odgovorim, da prehaja xy v osebno leto 4, ki kaže predvsem povezovanje s preteklostjo in pa svojimi koreninami. Polagal bo temelje za vnaprej, gledal pa bo predvsem v preteklost."
http://zurnal24.si/magazin/film-glasba-tv/ta-zapletena-druzinska-zadeva-146204,magazin,146204,"Ta zapletena družinska zadeva Komedija Družinska zadeva vas bo ob 17. uri v Šentjakobskem gledališču navdala s smehom in energijo, ki vam bo konec tedna prišla prav. Sprostite se! Dogajanje je postavljeno v družinsko gostilno, kamor člani razširjene družine Menard iz tedna v teden prihajajo lajšati simptome duševnih bolezni (in ""bolezni""). Ko se zastor dvigne, se ukvarjajo z naslednjimi težavami: Henrija (Žiga Sedmak) zapušča žena, Betty (Katja Fajdiga) skriva razmerje z natakarjem Denisom (Leopold Pungerčar), Phillipe (Boris Car) se žre zaradi ponesrečenega nastopa na televiziji, Yolande (Meta Černe), ki ima danes slučajno rojstni dan, za katerega se nihče ne zmeni, se ne žre, saj je že vajena, da jo vedno ignorirajo. In ga. Menard (Mileva Sovdat / Lili Bačer Kermavner), glava družine, ki je s svojo oblastnostjo in avtoritarnim zatiranjem otrok zakuhala večino zgoraj naštetih problemov? Žal mora spet ugotoviti, da so se zbrani - morda z izjemo Phillipa - na vso moč potrudili uničiti še en večer in dokazati, kako nesposobni so vsi po vrsti. Cena vstopnice je od 10 do 11 evrov."
http://zurnal24.si/sport/nogomet/dokoncno-aluminij-v-prvi-ligi-272592,sport,272592,"Dokončno: Aluminij v Prvi ligi Izvršni odbor Nogometne zveze Slovenije je na korespondenčni seji potrdil sestavo prve in druge slovenske nogometne lige.  V sezoni 2016/17 bosta v Prvi ligi Telekom Slovenije nastopala Radomlje in Aluminij. Potem ko Zavrč kljub tekmovalnemu uspehu v dodatnih kvalifikacijah za popolnitev Prve lige Telekom Slovenije zaradi neizpolnjevanja finančnih kriterijev ni dobil licence za igranje na prvoligaški sceni v prihodnji sezoni, je Aluminij, ki je igral dodatne kvalifikacije kot drugouvrščeno moštvo 2. SNL, sprejel povabilo Nogometne zveze Slovenije. Člani izvršnega odbora so zdaj soglasno potrdili, da bosta NK Radomlje in NK Aluminij v prihodnji sezoni nastopila med prvoligaši. V 2. SNL pa bodo v primerjavi z lansko sezono kar štirje novinci. Krka je izpadla iz prvoligaške druščine, NK Brda Dobrovo in NK Brežice 1919 pa sta se tja uvrstila po zmagah v dodatnih kvalifikacijah v 3. SNL. Četrti novinec je Zavrč, ki ni pridobil licence za nastopanje v 1. SNL ter evropskih pokalih, izpolnjuje pa pogoje za nastopanje v 2. SNL. Razpored obeh lig bo znan že čez deset dni, ko bo na Brdu pri Kranju na sporedu žreb tekmovalnih parov za sezono 2016/17. Sestava Prve lige Telekom Slovenije 2016/17: ŠD NK Olimpija LjubljanaNK MariborNK DomžaleND GoricaNK CeljeNK KrškoNK Rudar VelenjeFC KoperNK RadomljeNK Aluminij Kidričevo Sestava 2. SNL 2016/17: NK KrkaŠD ZavrčNK Drava PtujNK Triglav KranjŠD DobŠD NK VeržejNK KranjNK Ankaran HrvatiniNK Brda DobrovoNK Brežice 1919 Na nagradno igro se prijavite TUKAJ."
https://zurnal24.si/svet/na-drazbi-prodajala-svoja-otroka-129996,svet,129996,"Na dražbi prodajala svoja otroka V Avstraliji odmeva primer 31-letne Avstralke, ki je prek spletne strani prodajala svoja otroka. Ženska v zgodnjih tridesetih je na spletni strani eBay objavila oglas, da tistemu, ki je pripravljen odšteti največ denarja, proda svoja otroka. Na oglas se je javilo kar nekaj ljudi. Ko se je dražba začela, so oglas prijavili zgroženi prebivalci.Avstralska policija zoper neodgovorno mater ni podala kazenske ovadbe, saj jim je ta zatrdila, da je šlo le za šalo. ""Povedala nam je, da je bila vse skupaj le šala. Bolj kot prodaja otrok nas skrbi, da so bili ljudje pripravljeni sodelovati na dražbi. Lahko bi bili pedofili. Položaj je zelo skrb vzbujajoč,"" je povedal vir iz policije. Socialna služba o ukrepih še razmišlja."
http://zurnal24.si/sport/kosarka/cilji-so-najvisji-6765,sport,6765,"Cilji so najvišji Košarkarji Uniona Olimpije se potijo na pripravah v Zrečah. Ekipa je že skoraj popolna, manjkata le še Jasmin Hukič in Goran Dragič. Marko Milič je (spet) glavni motor ekipe. Ekipa Uniona Olimpije, ki je prišla na igrišče, da bi se predstavila sedmi sili je izgledala sila obetavno. Največ pozornosti so pritegnili trije temnopolti Američani: slovenskim navijačem že znani Ronell Taylor, ki je navduševal v dresu Slovana, Maurice Bailey ter posebej Jeff ""The Dog"" Graves. Prav slednji je že takoj pokazal številna imenitna zabijanja. Še najlažje mu je pariral Marko Milič, ki se je znova izkazal za izjemno kolektivno osebo, vedno pripravljeno dobro delati in hkrati sprostiti vzdušje, ko je to potrebno. Uigravali so napad Trener Memi Bečirovič je tako pred fotografi in novinarji na dobro uro dolgem treningu začel z uigravanjem določenih situacij v napadu, ob tem pa je precej pomembno vlogo odigral Saša Dončič, ki kljub nekaterim informacijam, še ni podpisal pogodbe z zelenobelimi. Vendar pa je pri tem 33-letnem košarkarju, ki je lani s Heliosom osvojil svoj prvi državni naslov, znova videti velik motiv. »Saša je odličen igralec tako na parketu kot tudi izven njega. Olimpiji bo lahko pomagal, saj je v preteklosti že dokazal, da ima razkošen talent,« je o Dončiču govoril trener Bečirovič. Saša Dončič je motiviran kot že dolgo ne. © SPS Jan Močnik ali Damir Dronjić? Podobno kot pri Saši Dončiču je tudi pri Janu Močniku . Mladi, komaj 173 centimetrov visoki organizator igre, je lani igral v dresu Nove Gorice v 1. b slovenski košarkarski ligi. Nekateri mediji so že zapisali, da je Močnik podpisal pogodbo z ljubljanskim evroligašem, vendar temu ni tako. Vse skupaj je precej bolj zapleteno, saj se trener Memi Bečirovič še odloča med Močnikom in mladim, nadobudnim bosanskim košarkarjem Damirjem Dronjićem . Ta se je dosedaj izkazal kot izjemen talent, vendar pa morajo pri Olimpiji računati s številom tujcev. Tako je bolj verjetno, da bo v Ljubljani ostal Jan Močnik. Tudi ostali košarkarji dobro delajo Nobenega dvoma pa ni pri Mihi Zupanu , ki je po zapletih v lanski sezoni, ko zaradi »spornega« prestopa iz Slovana k Olimpiji, v začetku sezone sploh ni smel igrati, znova zelo motiviran. Tu so še visoki Dejan Radojević , ki bo najverjetneje posojen v enega slovenskih prvoligašev, pa Mirza Begič , ki očitno še lovi pravi ritem, Mirko Mulalič , za katerega bo to prva resna članska sezona, Bojan Bakić je sicer že preizkušeno košarkarsko ime, a zaenkrat še ni v pravi formi. Na treningu smo tako pogrešali Saša Ožbolta , ki nadaljuje z rehabilitacijo kolena in Jasmina Hukiča , ki bo z bosansko reprezentanco igral na turnirju za uvrstitev na evropsko prvenstvo v Španiji. Vsi trije Američani: (z leve) Jeff Graves, Ronell Taylor in Maurice Bailey so izjemni atleti. © SPS Kako je z Goranom Dragičem? »Pogovori z Goranom Dragičem so v zaključni fazi, on si želi priti k Olimpiji, tudi mi si ga želimo. Potrebno je počakati, da zaključi reprezentančne obveznosti in potem se bomo dogovorili. Če bi dogovor propadel, bomo prisiljeni iskati drugega igralca na poziciji organizatorja igre,« je o stanju v zvezi z Goranom Dragičem dejal Memi Bečirovič. Na dosedanjih tekmah prepričljivo Olimpija je med tem odigrala že tudi dve zaprti pripravljalni tekmi. Rezultat ni bil v ospredju, omeniti pa velja, da je bila Olimpija tako proti češkemu Prostejovu, kot tudi Kemoplastu Alposu precej boljši nasprotnik. Proti Alposu je blestel Ronell Taylor, ki je dosegel preko 20 točk. »Prve uradne pripravljalne tekme bomo odigrali že naslednji teden, ko v italjanskem Livignanu igramo proti Sneideru, prve tekme pred slovenskimi navijači pa bodo 15. in 16. septembra,« je o načrtih povedal Bečirovič. Na vprašanje, kdo bo kapetan letošnje Union Olimpije pa se je le prešerno zasmejal in rekel: »Vsekakor, Marko Milič.« Kako bo Olimpijna barka plula letos, boste lahko spremljali tudi na našem portalu."
https://zurnal24.si/sport/nogomet/mega-clasico-messi-razgrajal-po-beli-hisi-227352,sport,227352,"Mega Clásico: Messi razgrajal po beli hiši Barcelona je na redko videnem spektaklu s hat-trickom Lionela Messija, ki je izkoristil dve enajstmetrovki, še drugič v sezoni premagala Real Madrid (4:3). Nora tekma na Bernabéuu, o kateri se bo govorilo še zares dolgo. Atlético pred derbijem opravil delo pri Betisu (2:0). Večni obračun v prvih minutah ni razočaral, je pa takoj postalo jasno, da Real Madrid za vsako ceno ne namerava napasti Barcelone. Ta je hitro vzpostavila svojo prepoznavno igro in prva zapretila, Neymar je po podaji Lionela Messija pobegnil Sergiu Ramosu, a s težkega položaja meril v naročje Diega Lópeza. Pritisk na zadnjo vrsto gostov je tudi realovcem kmalu prinesel prvo priložnost, ko se je Karim Benzema znašel v položaju za strel pred Víctorjem Valdésom, a z levico streljal zelo slabo. Velik šok je razigrani stadion Santiago Bernabéu čakal že v sedmi minuti, ko so osovraženi gostje povedli. Iniesta poskrbel za šok Messi je na levi strani lepo opazil vtekajočega Andrésa Iniesto, na katerega je pozabil debitant na ""El Clásicih"" Daniel Carvajal, španski vezist pa je z levico zabil žogo pod prečko nemočnega Diega Lópeza. Real je skušal hitro odgovoriti, Gareth Bale je kot blisk popeljal žogo s svoje polovice vse do roba kazenskega prostora v 12. minuti, nato pa je Benzema znova streljal slabo. Da to očitno ne bo njegov večer, je Francoz pokazal še v naslednji akciji, ko je svoj sprehod skozi obrambo Kataloncev speljal Ángel di María in mu namestil idealno priložnost, a je Benzema sam pred Valdésom streljal na tribuno. Izjemno priložnost je v 15. minuti zapravil tudi Messi, s fantastično podajo skozi obrambo belega baleta ga je našel Cesc Fàbregas, Argentinec pa je pred Lópezom streljal mimo njegove daljše vratnice. Namesto 0:2 na semaforju 2:1 Blizu 0:2 je bila Barcelona tudi štiri minute kasneje, ko je Neymar prodrl v kazenski prostor, nato pa se v trenutku strela kar malce ustrašil in s ""podajo"" zadel rojaka Marcela pred vratarjem Lópezom. Kazen je bila hitra in neusmiljena – Benzema je po slastni podaji s strani Di Maríe preskočil Javierja Mascherana, ob slabem posredovanju Valdésa pa se je kraljevi klub veselil izenačenja. Navijači Reala so zaskrbljeno pogledovali proti Argentincu, ki je po proslavi zadetka kar naenkrat začutil slabost in zahteval zdravniško pomoč (nekaj dni pred tekmo naj bi dobil vročino). A vrnil se je še pravočasno – in podal tudi za drugi gol. Mascherano je povsem napačno ocenil let žoge in izpadel ob Benzemaju, ki si je mojstrsko pripravil strel in s polvolejem še drugič v nedeljskem večeru matiral nemočnega Valdésa. Messi vzpostavil ravnovesje Ta je bil že premagan tudi v 26. minuti, ko je nov prodor fantastičnega Di Maríe in njegov predložek znova poskrbel za kolobocije v zadnji vrsti Barcelone, Benzema je prišel do žoge po nesporazumu Fabregasa in Jordija Albe, a je njegov strel na golovi črti ustavil Gerard Piqué. Nor prvi polčas se je končal z izenačujočim golom, ki ga je na Bernabéuu zabil njegov stari znanec. EPA Messi je v 42. minuti iskal Neymarja pred golom, žoga pa se je srečno odbila nazaj na nogo Argentincu, ki pred Lópezom ni grešil za 2:2. Med proslavljanjem gola je Fàbregasa za vrat prijel Pepe, oba sta ""naslonila čeli"" in nato obležala, sodnik Alberto Undiano Mallenco pa je obema pokazal rumeni karton. Ronaldo izkoristil sodniško darilo Benzema je imel na glavi še pred odhodom v slačilnice svoj 45-minutni hat-trick, Carvajal ga je našel s podajo v sredino, Benzema pa po nebeškem skoku z glavo ni zadel na daljšo vratnico. Drugi polčas je s prvo resnejšo priložnostjo odprl Real – Bale je nanizal nekaj nasprotnikov in znova v matni situaciji za hat-trick našel Benzemaja, ki pa ga je ustavil Valdés. Stranski sodnik kljub prepovedanemu položaju ni dvignil stranske zastavice. Tekma je nov obrat dobila v 53. minuti, ko je na robu kazenskega prostora pod prekrškom Daniela Alvesa padel Ronaldo in za nagrado, čeprav je šlo za prekršek izven 16-metrskega prostora, dobil najstrožjo kazen, ki jo je tudi sam brezhibno izvedel s strelom v spodnji kot Valdésovih vrat. Ramos izključen - 3:3! Katalonski vratar je na svoji verjetno zadnji tekmi na Bernabéuu dobro posredoval tudi v 58. minuti, ko je Benzema s peto lepo našel Bala, slednji pa je z desnico lahko zadel le Valdésa, ki mu je hitro zaprl kot. Z dnevno izjemno naravnanimi merilnimi napravami bi lahko Iniesta pol ure pred koncem znova poravnal izid, ko je v zgornji kot Lópeza izstrelil pravi projektil z roba kazenskega prostora, a meril le za las nenatančno. Nori ""El Clásico"" je nato znova dobil nori preobrat – podaja Messija je v 63. minuti pred gol v matno situacijo poslala Neymarja, ki ga je s prekrškom pred Lópezom ustavil Ramos in dobil rdeči karton! Enajstmetrovko je s strelom v levi kot vratarja izkoristil Messi in zadel za epskih 3:3! Carlo Ancelotti je nemudoma reagiral in Benzemaja žrtvoval za prihod v igro njegovega rojaka Raphaëla Varana, ki je zakrpal nastalo vrzel v obrambi. Gerardo Martino je odgovoril z menjavo Neymar-Pedro Rodríguez. Tekma za v anale Realu je preostalo le čakanje na protinapade, ki pa dolgo časa niso prišli ob popolni prevladi Blaugrane. Alves si je v 74. minuti pripravil strel z roba kazenskega prostora in stresel vratnico znova nemočnega Lópeza. Smrtna tišina, pomešana z žvižgi, je Bernabéu zajela v 83. minuti, ko je med Xabijem Alonsom in Carvajalom padel Iniesta in izsilil še eno najstrožjo kazen za svojo ekipo. Ledeno hladen je bil za svoj hat-trick Messi, ki je poslal žogo v zgornji kot severnega gola in slavil s poljubom na klubski grb, medtem ko so vanj leteli številni predmeti s tribun. Real si do konca ni pripravil nobene zrele priložnosti za morda novo šokantno izenačenje, medtem ko je Barcelona nekajkrat zapretila z dosego odločilnega gola. Tekma se je končala in začelo se je veliko katalonsko rajanje na Santiagu Bernabéuu, kjer so Katalonci vse do lanske sezone tako pogosto slavili, zdaj pa so se s težko pričakovano zmago Realu in zdaj vodilnemu Atléticu približali na vsega točko. Gabi pokazal pot Atléticu z novim evrogolom Nogometaši Atlético Madrida so opravili svoj del posla v Sevilli in lahko mirno pričakujejo nedeljski večerni ""Clásico"". Vsaj za nekaj ur spet vodilna ekipa La Lige je s kar nekaj težavami uspela streti odpor na izpad obsojenega Betisa (2:0). Šele po izključitvi Braiana Rodrígueza zaradi drugega rumenega kartona v drugem polčasu je Gabi Fernández načel mrežo belo-zelenih, njihovi navijačem pa se je tako po bolečem izpadu iz Evropske lige na račun mestne tekmice Seville obetal nov poraz. Potrdil ga je Atléticov prvi strelec Diego Costa. Costi razveljavili legalen zadetek Vezist in kapetan Atlética Gabi je tako kot pred tedni na derbiju z madridskim Realom nemudoma po izključitvi Rodrígueza zabil prelep gol z razdalje, Costa pa je vse dvome razblinil po lepi podaji Kokeja v 64. minuti. Costi so sicer sodniki že v prvem polčasu razveljavili legalen zadetek zaradi domnevnega prepovedanega položaja. Triindvajseti ligaški gol sezone španskega Brazilca je rdeče-belim prinesel nov paket točk, s katerimi so se na vrhu izenačili z bogatejšimi mestnimi sosedi, od katerih pa imajo boljši izkupiček na medsebojnih tekmah, ki bo ob morebitnem izenačenju po zadnji tekmi sezone odločal o naslovu. Španska liga, 29. kolo: Celta Vigo : Málaga 0:2 (0:2)Camacho (24, 32)RK: Duda (66/Málaga) Granada : Elche 1:0 (0:0)Brahimi (64)RK: Săpunaru (71/Elche)Rico (Granada) je v 72. minuti zapravil enajstmetrovko. Espanyol : Levante 0:0 (0:0)RK: Casadesús (88/Levante) Valladolid : Rayo Vallecano 1:1 (1:1)Zé Castro (8/a.g.); Bueno (45) Athletic Bilbao : Getafe 1:0 (1:0)Susaeta (40) Osasuna : Sevilla 1:2 (0:2)Acuña (90); Jairo (27), Bacca (45/11-m) Real Betis : Atlético Madrid 0:2 (0:0)Gabi (58), Costa (64)RK: Rodríguez (56/Betis) Valencia : Villarreal 2:1 (2:0)Fuego (35, 44); Dos Santos (83)Jokić (Villarreal) je odigral celo tekmo. Real Madrid : Barcelona 3:4 (2:2)Benzema (20, 24), Ronaldo (55/11-m); Iniesta (7), Messi (42, 65/11-m, 84/11-m)RK: Ramos (63/Madrid) Postavi Madrid: López; Carvajal, Ramos, Pepe, Marcelo; Alonso, Modrić (od 90. Morata), Di María (od 85. Isco); Bale, Ronaldo, Benzema (od 66. Varane). Na klopi: Casillas; Coentrão, Nacho, Illarramendi. Barcelona: Valdés; Alves, Piqué, Mascherano, Alba; Busquets, Xavi, Iniesta; Messi, Neymar (od 69. Pedro), Fàbregas (od 78. Sánchez). Na klopi: Pinto; Adriano, Bartra, Song, Roberto. Sodnik: Alberto Undiano Mallenco (Pamplona). Almería : Real Sociedad 4:3 (1:1)Díaz (29), Verza (66, 70/obe 11-m), Khalova (90); Vela (21/11-m), Agirretxe (58), Bergara (85)"
http://zurnal24.si/sport/kosarka/olimpija-ima-poseben-status-43751,sport,43751,"Olimpija ima poseben status V Rimu je potekal sestanek o prihodnosti Evrolige, kjer so potrdili spremembo strukture tekmovanja, ki bo temeljila na licencah A, B in C. Liga NLB ima poseben status. Preberite še ... Intervju: Jasmin Hukić V italijanski prestolnici so se predstavniki najboljših evropskih lig in klubov dogovorili o prihodnji strukturi najmočnejšega košarkarskega klubskega tekmovanja v Evropi. ""V Rimu je prišlo do prenosa kompetenc in skupščine Evrolige na podjetje Euroligue Comercial Assets. Ta družba je pravna oseba, ki ima vse komercialne in TV-pravice nad Evroligo. Omogoča ji tudi dogovarjanja okoli same strukture. Delničar te družbe je tudi liga NLB kot tudi Partizan, Cibona in Olimpija. Mi vsi imamo možnosti soodločanja, "" je za začetek pogovora za zurnal24.si povedal predsednik lige NLB Radovan Lorbek , ki sta mu v Rimu družbo delala tudi Roman Lisac ter Igor Dolenc . O samih sklepih sestanka pa je Lorbek dejal: ""Kar se tiče dogovorov, je rezultat tak, da ima NLB-liga poseben status. Trije njeni predstavniki si s statusom, ki ga ustvarjajo v ligi NLB in državnih prvenstvih in evropskih tekmovanjih, ter na podlagi rezultatov, pridobijo pravico nastopa v Evroligi. Hkrati smo za naslednjo sezono potrdili, da imamo kot liga NLB zagotovljena tri mesta v pokalu Uleb, oziroma po novem Euro Cupu."" Rado Lorbek poudarja, da ima liga NLB priviligiran status v Evroligi. © ABA Že za letos je predvidena kvalifikacijska skupina za nastop v Evroligi, ki jo bo sestavljalo osem klubov, kjer predstavnikov lige NLB še ne bo zraven. Že leto kasneje pa bosta imela pravico sodelovanja v razširjenih kvalifikacijah šestnajstih klubov dva predstavnika NLB-lige. Zaenkrat je še stvar dogovora okoli tega, kakšen bo način uvrstitve v kvalifikacije znotraj lige NLB, pravi Lorbek. O samih licencah pa meni: ""Trenutno imamo rezervirane tri B licence za najboljši klub iz teh treh držav. Partizan in Olimpija bosta zagotovo zastopala barve svoje države v Evropi, medtem ko je resen konkurent Ciboni Zadar, ki bi se lahko do Evrolige prebil z uvrstitvijo na zaključni turnir četverice lige NLB."" Olimpija je imela do sedaj licenco A. ""To so triletne pogodbe z zelo visokimi kriteriji. Od tega, da moraš prispevati milijon evrov kavcije, do dvorane za 10.000 gledalcev,"" pojasnjuje Lorbek. Za B licenco so pogoji blažji, klubi pa imajo nastop v Evroligi zagotovljen le za eno leto. Trije klubi iz lige NLB so izjema. Licenca C pripada prvaku Euro Cupa. Skupaj bo imelo 13 klubov A licenco, osem licenco B in en licenco C, dva kluba pa se bosta v Evroligo prebila skozi kvalifikacije. Odločitvi o licenciranju, pobudnik je bil že junija lani direktor Evrolige Jordi Bertomeu , so nasprotovali predstavniki španske ACB lige in Joventuda, vendar pa Lorbek pravi, da je zadeva formalno zaključena."
http://zurnal24.si/avtorji/jan-apat-12324,magazin,12324,"Nosorogi v Mariboru Ta konec tedna je bila v SNG Maribor uprizorjena premiera drame Nosorogi režiserja Vita Tauferja. Na dogodek je prišlo veliko znanih Mariborčanov, ki pogosto zahajajo v gledališče. V glavnih vlogah novonastale predstave so zaigrali Vlado Novak, ki je nazadnje blestel v slovenskem celovečernem filmu Petelinji zajtrk, in Mateja Pucko, Tadej Toš, Mirjana Šajinović, Ksenija Mišič, Eva Kraš, Iztok Bevk, Bojan Maroševič, Davor Herga, Viktor Meglič, Nenad Tokalić, Kristijan Ostanek, Nejc Ropret, Irena Varga, Matevž Biber, Zvone Funda, Alenka Cilenšek ter Ivica Knez. Za Plemenitim meščanom še Nosorogi Vito Taufer je v pretekli sezoni v mariborskem gledališču zrežiral zelo odmevno uprizoritev Molierjevega Plemenitega meščana. Kot je povedal Taufer, avtor predstave Eugen Ionesco skozi emancipirani gledališki jezik, ki je večplasten, neskončno bogat, nepredvidljiv, neprevedljiv in hkrati univerzalen, govori o temeljnih strahovih, grozotah, stanjih človekovega sveta in duha."
http://zurnal24.si/magazin/film-glasba-tv/razburjenje-zaradi-plakata-60890,magazin,60890,"Razburjenje zaradi plakata Promocijski plakat za film Počitnice za odrasle je razburil Britance. Različne britanske aktivistične skupine so se pritožile pri produkcijski hiši Universial Pictures, ker so s promocijskega plakata za film Počitnice za odrasle izbrisali temnopolta igralca. Na ameriški različici plakata je vseh osem igralcev, tudi temnopolti komedijant Faizon Love in temnopolta lepotica Kali Hawk, na evropskem pa so le belci. ""Zelo slaba odločitev. V Veliki Britaniji podpiramo raznolikost,"" pravijo na Otoku. Z Universal Pictures pa odgovarjajo, da niso želeli nikogar užaliti. ""Izpostavili smo le igralce, ki so v tujini najbolj prepoznavni,"" so še zapisali v opravičilu."
http://zurnal24.si/sport/kosarka/proti-vrhunski-ruski-ekipi-279177,sport,279177,"Proti vrhunski ruski ekipi Košarkarji Uniona Olimpije tekmovanje v EuroCupu začenjajo proti v minuli sezoni udeležencem zaključnega turnirja Evrolige. ""Lokomotiv Kuban Krasnodar je v lanski sezoni igral na zaključnem turnirju Evrolige. Zagotovo so veliki favoriti proti nam, ampak vse to je samo še dodatna vzpodbuda za nas. Motivacija bo na najvišjem nivoju. Lahko gremo sproščeno v tekmo, saj nimamo ničesar za izgubiti. Upamo, da lahko presenetimo favorita,"" je pred dvobojem, ki bo odigran v Hali Tivoli, dejal Gregor Hrovat. Nasprotnik Ljubljančanov je izjemna ekipa, ki je v minuli sezoni sezoni nastopila na zaključnem turnirju Evrolige. Zmaji zatrjujejo, da bodo poskušali proti nespornim favoritom pokazati čim boljšo predstavo in v kolikor se jim ponudi priložnost, tudi presenetiti. Na tekmi še ne bo nastopil Marko Mladjan, ki ga še vedno muči poškodba mišice na nogi. ""Imamo izjemno težko skupino. Vseeno, nikoli ne smemo govoriti, da uspeh ni mogoč. Vsako tekmo bomo dali vse od sebe in mislim, da, če smo v lanski sezoni lahko bili uspešni proti ekipi kot je npr. Maccabi, lahko tudi sedaj premagamo vsakega nasprotnika. Mislimo zgolj na tekmo, ki nas čaka. Imamo miselnost, da gremo iz tekme v tekmo, pripravljamo se maksimalno na vsakega nasprotnika, potem pa bomo videli kako daleč nas bo to pripeljalo,"" pred dvobojem z Lokomotiv Kubanom razmišlja mladi Blaž Mesiček. ""Pritiska v tem tekmovanju ni. Mislim, da smo čisti ""underdogi"", a vseeno, če se nam pojavi priložnost, jo moramo izkoristiti. Lokomotiv Kuban je strahovita ekipa. Nekoliko so spremenili zasedbo, a vseeno to je moštvo, ki ima na vsakem položaju po dva vrhunska igralca. Ni potrebe, da izgubljam besede kako kvalitetna zasedba so. Dobro se bomo pripravili na njihovo igro in individualne kvalitete. Poskušali bomo izkoristiti njihove slabosti, nekoliko bomo tudi tvegali. Na njih se pripravljamo kot na vsakega nasprotnika. Fantje morajo razumeti, da ni pomembno ali igraš proti Lokomotiv Kubanu v EuroCupu ali Hopsem v domačem prvenstvu, saj mora biti pristop pravi od prve minute vsako tekmo. To poskušam razložiti igralcem. Preprosto nas ne sme zanimati proti komu igramo, ampak, da igramo isto košarko na vseh nivojih. Če je nasprotnik boljši, imaš več težav, ampak v prvi vrsti moramo gledati predvsem na sebe in na svojo igro,"" pa je dejal trener Ljubljančanov Gašper Okorn. Tekma v Hali Tivoli se bo jutri začela ob 20.30."
https://zurnal24.si/sport/nogomet/united-zeli-nasrija-city-etooja-127527,sport,127527,"United želi Nasrija, City Eto'oja Manchester United želi v svoje vrste pripeljati Samirja Nasrija, enega ključnih igralcev Arsenala. Rdeči vragi naj bi topničarjem ponudili dobrih 22 milijonov evrov. 25 milijonov pa naj bi Manchester City Interju ponujal za golgeterja Samuela Eto'oja. Samirja Nasrija pogodba z Arsenalom veže še eno leto, kljub temu se topničarji še niso odločili podaljšati pogodbe z odličnim Francozom. Angleški mediji špekulirajo, da 23-letnik ni najbolj zadovoljen z Arsenalovo sušo v zadnjih sezonah in tudi neodločnostjo Arsena Wengerja okoli prihoda novih okrepitev. Mladeničevo nezadovoljstvo naj bi poskušal izkoristiti strateg Manchester Uniteda Alex Ferguson. Sloviti Škot naj bi topničarjem za igralca sredine igrišča ponudil 22,5 milijona evrov. Wenger si verjetno ne želi ostati brez Nasrija, a si obenem ne želi ponoviti napake iz leta 2008, ko mu je Mathieu Flamini v Milan ""popihal"" brez odškodnine. Ferguson je na Old Trafford sicer že pripeljal Ashelyja Younga iz Aston Ville in Phila Jonesa iz Blackburna. Bale bo odšel, če bodo prodali Modrića EPA Angleški mediji so vseskozi na sledi novicam okoli odhoda Luke Modrića iz Tottenhama. Kot pišejo, naj bi si novo sredino v primeru odhoda Hrvata poiskal tudi Gareth Bale, ki svoj obstanek v Londonu pogojuje s tem, da v klubu ostane tudi Modrić. 25 milijonov za Eto'oja? Čeprav je sprva kazalo, da bo kamerunski napadalec Interja Samuel Eto'o sledil trenerju Leonardu v PSG, pa je zdaj bliže prestopu v Manchester City. 30-letnik je dejal, da si želi zaigrati v Premier League in tako naj bi Cityjevi šejki v Milano poslali ponudbo zanj za 25 milijonov evrov, poročajo italijanski mediji. Vprašanje je, ali se bo Inter pripravljen odreči napadalcu le za denar, morda bodo v zameno raje Carlosa Teveza, ki si sam želi zapustiti City."
http://zurnal24.si/magazin/film-glasba-tv/trije-ceski-prasicki-za-najmlajse-112039,magazin,112039,"Trije češki prašički za najmlajše Dan je kot nalašč za prebuditev otroka v sebi ali pohajkovanje z najmlajšimi. Peljite jih v Mini Teater na Ljubljanski grad, kjer bodo ob 17. uri uprizorili predstavo Trije prašički. Znana klasična pravljica o treh prašičkih, njihovem prepiru o materialu za hiške in prepirih z volkom je postala podlaga za različna obdelovanja po vsem svetu. Tudi Pavel Polak, eden najbolj znanih čeških lutkovnih režiserjev, priznan po vsej Srednji Evropi, je sprejel izziv in priredil besedilo, namenjeno najmlajši publiki. V Mini teatru je že realiziral predstavo Palček, kjer je uspešno uveljavil povsem samosvoj pristop k lutki in igralcem. Pavel Polak je minimalističen režiser, ki z enostavnimi gledališkimi sredstvi uspeva pričarati lepoto pravljice in jo prenesti otrokom. Likovnost predstave, ki je v rokah češkega likovnega, filmskega in lutkovnega umetnika Jaroslava Milfajta, je mešanica tradicionalnega stila znane češke lutkovne šole in sodobne vizualnosti. Igrivost naše predstave dopolnjujejo tudi pesmice in humor. Cena vstopnice za otroke je 6 evrov, za odrasle 8."
http://zurnal24.si/slovenija/ovaden-zaradi-dvorca-110675,slovenija,110675,"Ovaden zaradi dvorca Notranjski muzej. Občina ovadila bivšega direktorja Dejana Vončino. 250tisoč evrov je bila leta 2007 najvišja ponudba občini za odkup Windischgrätzevega dvorca. Občina Postojna je zaradi suma zlorabe uradnega položaja in nevestnega dela v službi včeraj kazensko ovadila zdaj že bivšega direktorja Notranjskega muzeja Dejana Vončino. ""Odgovoren je za oškodovanje ustanove v višini najmanj 90 tisoč evrov,"" je dejal podžupan Zvonko Černač. ""Če se bo izkazalo, da je soodgovoren še kdo, se bo postopek razširil."" Tudi odpuščen?Pritožba. Od 18. januarja je Notranjski muzej izbrisan iz sodnega registra. Vončina tako ni več direktor. Kot nam je povedal, pa je v petek dobil tudi sklep župana, da ni več v delovnem razmerju, zato se bo pritožil. Na občini sicer zanikajo, da bi bil Vončina odpuščen. Drugič cena prenizkaKaj je razlog? Notranjski muzej ima v lasti nekdanji Windischgrätzev dvorec v javorniških gozdovih. Leta 2007 ga je občina poskušala prodati, najvišja ponudba je znašala 250 tisoč evrov, a je takratni svet zavoda muzeja prodaji nasprotoval. Dve leti pozneje je bil dvorec spet naprodaj. Po Černačevih besedah je neki kupec ponudil le 160 tisoč evrov, zato je občina prodajo zavrnila. Vončina zanika, da bi dobili kakršnokoli ponudbo, saj ima dvorec, ki zdaj prenovljen stoji, zelo malo zemljišča. Sicer pa Vončina odgovarja, da je le spoštoval sklepe sveta zavoda. Prepričan je, da gre pri ovadbi za poskus njegove diskreditacije, saj sovpada s sporno priključitvijo muzeja zavodu Znanje."
http://zurnal24.si/magazin/film-glasba-tv/oliver-prihaja-z-novo-108490,magazin,108490,"Oliver prihaja z novo Predstavitev plošče. Glasbenik Oliver Dragojević bo v Mariboru ostal le dan. Oliver Dragojević, ki je pred časom do zadnjega kotička napolnil zagrebško Areno, bo 11. februarja v Mariboru predstavljal novo ploščo Samo da je tu, ki jo je izdal lani. Oliver prihaja na valentinov tradicionalni koncert v Dvorano Tabor. Nove pesmi in stari hiti ""Zelo se že veselim, da bom znova obiskal Maribor. Ker nas obveznosti že kličejo naprej, pa ne bom ostal dolgo in bom mesto ob Dravi obiskal samo na dan koncerta,"" je za Žurnal24 povedal glasbenik. Dejal je, da za februarski nastop pripravlja obsežen program in da bodo lahko obiskovalci prisluhnili novim komadom z zadnje plošče. ""Zagotovo pa ne bo manjkalo niti starih hitov, ki na koncertih pričarajo tisto pravo atmosfero,"" je dodal."
http://zurnal24.si/sport/operacija-vratu-ne-bo-potrebna-6608,sport,6608,"Operacija vratu ne bo potrebna Marco Melandri je izpustil VN Češke zaradi bolečin v vratu. Po natančnejšem pregledu v Imoli so zdravniki ugotovili, da operacija ne bo potrebna. Pri 25-letnem italijanskem motociklistu so zdravniki že na Češkem ugotovili, da gre za hernijo, in sicer med petim in šestim vratnim vretencem. Diagnozo je potrdila magnetna resonanca, ki so jo opravili zdravniki v Imoli. Ta je pokazala tudi, da kirurški poseg ne bo potreben, so pa zdravniki Melandriju predpisali 10-dnevni počitek. Vesel sem zadnjih vesti. Nekaj dni bom moral počivati, da se bolezen umiri, nato pa s polno paro na VN San Marina. Marco Melandri Tako obstaja možnost, da bo Melandri nastopil že na Veliki nagradi San Marina. ""Odločitev, da Melandri ne nastopi v Brnu, je bila pravilna. Vidni so znaki napredka hernije, vendar sedaj ne moremo drugega kot nadaljevati s terapijo. Marco bo moral naslednji teden mirovati,"" je povedal doktor Costa."
http://zurnal24.si/slovenija/komentarji-in-kolumne/ce-bi-brali-pravljice-ne-bi-zamenjali-grdobcev-255263,slovenija,255263,"Če bi brali pravljice, ne bi zamenjali grdobcev Če ne brzdaš svoje požrešnosti, ti prerežejo trebuh, vanj nabašejo kamenje in umreš. Pika. Žurnal24 main Pisali smo o priredbi Rdeče kapice, v kateri lovca zamenja gozdar, ki volku ne prereže trebuha in ga napolni s kamenjem, ampak babico in vnučko strese iz trebuha, volka pa prežene v gozd. Urednica na Mladinski knjigi Irena Matko Lukan ugotavlja, da smo starši, odkar smo otroštvo postavili na piedestal, postali strašno zaščitniški, da otrok ne bi utrpel traum, kar se očitno odraža tudi v tem ""manj krvavem"" koncu pravljice. Res je, mame smo zaščitniške in najtežje na svetu prenašamo trpljenje (svojih) otrok. Toda, če pomislimo, kakšno otroštvo so živeli otroci na Slovenskem še v začetku prejšnjega stoletja, kakor je v Prvotnem besedilu življenja nazorno opisala Alenka Puhar, je prav, da se je pomen, ki mu ga pripisujemo, spremenil, saj je otroštvo bistveno za ves nadaljni razvoj posameznika in skupnosti. Vse travme, ki jih izkusimo od rojstva naprej, se namreč zapišejo v naš živčni sistem. A pravljice travm ne prinašajo, ampak jih le razrešujejo in vzgajajo moralnega človeka. Krutost in strašljive stvari v njih govorijo le o tem, kar je nujno že tukaj, se mu ni mogoče izogniti in bi pogosto radi zamočali. To je, da izhaja velik del slabega v našem življenju iz naše narave, ki je agresivna, asocialna, požrešna, sebična in pod vplivom strahu. Četudi humanistična psihologija izhaja iz predpostavke, da je človek v osnovi dober, in je to tudi edina možna drža, s katero je prav, da vstopamo v konkretne medčloveške odnose, nam realistični pogled okoli in v sebe, pokaže, kako prav je imel Freud, ki glede človekove narave ni bil preveč optimističen. Priznati moramo, da se človeštvo, če pogledamo samo begunce na mejah in potopljenih ladjah, skozi zgodovino ni kaj dosti naučilo in spremenilo.Otrok s pomočjo pravljic ureja svoja notranja protislovja, ko doživlja nasprotujoča čustva, na primer ljubezen in sovraštvo obenem, ali predeluje stiske in bolečine. Tudi otroka namreč mnogokrat morijo občutki osamljenosti, izoliranosti ali pa doživlja celo smrtno grozo, česar je nezmožen izraziti z besedami, lahko pa občutja predela tudi s pomočjo pravljic. Spoznava svetle in temne strani življenja in jih tudi vrednoti. Pravljice mu predočajo moralni problem, ki ga je treba razrešiti, tako, da pravica zmaga nad krivico in dobro nad zlom ter je tudi kaznovano oz. nagrajeno s skrajnimi kaznimi in nagradami. Jasno, predvidljivo in natančno. Če ne brzdaš svoje požrešnosti, ti prerežejo trebuh, vanj nabašejo kamenje in umreš. Pika.Nekdaj so menda pravljice pripovedovali tudi kraljem in vladarjem, da so se iz njih učili vladanja. Modri so jim prisluhnili in dobro bi bilo, da bi jim tudi danes. Potem bi vedeli, da na svojih položajih niso zaradi sebe, za ponavljanje puhlic in zadovoljevanje lastnega ugodja, ampak za to, da prispevajo k dobremu. In ko njihovi podrejeni kradejo, se pijani zaletavajo z avtomobili in okoriščajo na državne stroške, bi bili jasno kaznovani. Kot volk iz prve pravljice. Ne tako, da se ne spremeni nič in se sprenevedajo ali so v najboljšem primeru ""izgnani"" v kake dobro plačane svetovalne službe. Bobu bi rekli bob, namesto da zamenjujejo hudobce in jih vidijo v dvornih norčkih, ki jim resnico predočajo, ne pa v gnilobi svojega kraljestva."
http://zurnal24.si/sport/nogomet/hvala-mou-toda-moral-si-oditi-194509,sport,194509,"Hvala, Mou! Toda moral si oditi ... Po porazu v finalu Cope del Rey proti Atléticu prejšnji teden in ponedeljkovi potrditvi odhoda Joséja Mourinha s klopi madridskega Reala, so se glave vendarle že malce ohladile in tako lahko tudi navijači Madridčanov o vsem skupaj razmislijo bolj objektivno. Kakšna je Moujeva dediščina pri kraljevem klubu in kaj si Los Blancos lahko obetajo v bližnji prihodnosti? José Mourinho odhaja. Izmed številnih trenerskih zamenjav, ki jim bomo priča na najvišjem nogometnem nivoju v poletnem prestopnem roku, bo prav Portugalčev odhod iz Madrida dvignil največ prahu. Pravzaprav ga je že dvignil. Čas za objektivnejše analize pa šele prihaja. Sam se ne morem strinjati z bralci madridske Marce, ki so Mourinhevo triletno udejstvovanje na klopi Los Blancos večinsko označili za popolno katastrofo. Vsak navijač Reala je poraz proti mestnemu tekmecu Atléticu v finalu Cope del Rey težko požrl. Ne le zaradi vseh zgrešenih priložnosti, treh zadetih vratnic ali kakšnega posebnega sovraštva do tekmeca. Atlético je v preteklih 14 letih (gotovo veste, da Atleti v tem obdobju Reala niso premagali niti na eni tekmi) odigral veliko tekem, v katerih bi si zaslužil zmago v dvoboju s someščani, pa je ni dočakal. Tokrat so mu nogometni bogovi pač nekaj vrnili. To nismo videli prvič, pa gotovo tudi ne zadnjič. Kar najbolj skeli, je način, na kakršnega je kraljevi klub izgubil in razlogi za poraz. Pérez: ""Mou odhaja po koncu sezone"" Človek, za katerega je konflikt način življenja Vsak, ki je bil kdaj član nogometnega, pa tudi kakšnega drugega športnega kolektiva, dobro ve, da porazi v veliki večini še zdaleč niso posledica ene ali dveh slučajnih individualnih napak ali osamljenega padca koncentracije. To ne pride kar samo od sebe. Ko pa na eni sami tekmi vrhunski igralci nanizajo več individualnih napak (v to kategorijo lahko mirno prištejemo tudi nespameten rdeči karton Cristiana), je jasno, da je nekaj narobe s psihičnim stanjem ekipe. In za to stanje je največji krivec gotovo Mourinho. Ni treba biti vrhunski psiholog, da ugotoviš, da so kontinuiran spor z Ikerjem Casillasom, ""kaznovanje"" Pepeja, turbulenten odnos z nogometaši, navijači, mediji in vodstvom kluba ter nasploh konfliktno ozračje v klubu končno terjali svoj davek. In to na tekmi, ki je pomenila veliko. Ne bom se spuščal v to, ali bi moral namesto Albiola zaigrati Pepe, ali bi moral braniti Casillas, ali bi moral Özil igrati na sredini namesto Modrića, ne pa na desni strani ... Za kaj takega nimam dovolj strokovnih kompetenc. Zagotovo pa vem, da Real še zdaleč ni izgledal tako, kot bi moral. Ne preveč blesteča sezona je dobila slab konec. A Mourinha nikakor ne smemo soditi le glede na zaključek njegove avanture na stadionu Santiago Bernabéu, saj je le do konca trmasto vztrajal pri svojem načinu dela. V svoji prvi sezoni je Mou osvojil španski pokal, po tem ko je v finalu na Mestalli ugnal Barcelono. Leto kasneje je s 100 točkami osvojil La Ligo, ob tem je Real zabil 120 golov. V Ligi prvakov je storil očiten korak naprej v primerjavi s predhodniki, serijsko izpadanje v osmini finala je zamenjalo trikratno slovo v polfinalu. Najvišjega cilja, mitske Décime, pa mu ni uspelo osvojiti. Iz tekmovalnega vidika sicer ne izjemni rezultati, a gotovo ne slabi. Sploh, če upoštevamo, da je v Španiji nasproti stala Barcelona, ki ima v trenutni generaciji verjetno eno najboljših nogometnih ekip vseh časov. EPA ""Zaprt"" način igre dvigoval prah Mnogi so se obregnili tudi ob Mourinhevo taktično usmeritev, pri nas se je slišal tudi vzdevek ""Bunkerinho"". Vse to, ker naj bi Real igral preveč zaprto, vsaj proti močnejšim ekipam, namesto da bi vsem tekmecem skušal vsiliti svoj ritem igre. Morda bi bilo za navijače res bolj pomirjajoče spremljati tekme, če bi imeli Los Blancos dominantno prednost v posesti žoge, toda nogomet se ne igra le na način, kot ga igra Barcelona. Kateremu navijaču Reala ni zaigralo srce, ko so Madridčani osvojili žogo na sredini terena, ko se je po enem krilu izstrelil Cristiano, po drugem Di María, ko so dve ali tri neverjetne podaje v globino pripeljale do čiste priložnosti ... Že samo CR7 je bil zaslužen za toliko trenutkov individualne brilijantnosti, da bo težko kdo rekel, da ga kakšno srečanje Reala ni navdušilo. Kdor trdi, da način igre Reala ni bil atraktiven, ima res neverjetne estetske zahteve glede nogometne igre. Dovolj je že, da si pogledate nekaj zadetkov Madridčanov iz zadnjih treh sezon. In če še tako zahtevni nogometni sladokusci ne najdejo v tem nekaj, kar je občudovanja vredno, potem res redko katera tekma zadosti visokim standardom takšnih navdušencev. Ob tem pa mi v račun ne gre niti dejstvo, da je 120 golov v prvenstvu dosegla ekipa, ki je igrala ""zaprto"" ... Bi Real lahko igral drugače, glede na kvaliteto njegovih nogometašev? Seveda. Toda Mourinho je vztrajal pri svojem modelu, ki je dajal rezultate, ekipa je dosegala zastavljene cilje, zalomilo pa se ji je na koncu, v najbolj pomembnem trenutku. Za njim je vedno ostalo pogorišče Če se ozremo v prihodnost, jo bo Real najbrž odnesel bolje kot ostali bivši Mourinhevi klubi po Portugalčevem odhodu. Trener iz Setúbala pač deluje na način, da iz moštva iztisne maksimum, kakšno bo stanje ekipe po njegovem odhodu, ga ne zanima. Ne zanima ga niti ustvarjanje nogometašev za prihodnost, saj njegove ambicije niso takšne, da bi pri enem klubu ostal vrsto let. V tej luči si je treba tudi razlagati prestop Michaela Essiena. Mourinho ni hotel čakati, da bi kdo iz Cantere ""zrasel"" v rutiniranega nogometaša, raje je vzel preverjeno kvaliteto. Ker je želel zmagati takoj, ne čez pet let. Če pogledamo Porto, Chelsea in Inter, so vsi trije kolektivi po Moujevem odhodu precej padli v svojih predstavah. Pri Realu se to najbrž ne bo zgodilo, vsaj ne na tako opazen način. Razlogov za to je več. EPA Madridski nogometaši so kljub sporom večinoma ostali enotni, niso se razdelili na klane. Skupni sovražnik v zadnjih mesecih je bil Mourinho. Prav on je bil element povezovanja, hote ali nehote. Ob tem je Realova ekipa še dokaj mlada in še vedno lačna uspeha, vsaj na evropskem prizorišču. Vse to govori v prid temu, da kljub spremembam, ki jih prinese menjava trenerja, v Madridu ne bo nastalo pogorišče. Vedeli so, kaj bodo dobili Ko vse skupaj seštejemo in ko se glave malce ohladijo je čas tudi za malce bolj trezen pogled nazaj. Po mojem mnenju (s katerim se trenutno gotovo ne bi strinjala velika večina Realovih navijačev v Španiji) bi Mourinho ob naslednjem obisku Bernabéua, ko bo prišel kot nasprotnik, moral dobiti aplavz. Madrid je vedel, kaj bo dobil, ko ga je podpisal. Dobil je človeka z velikanskim egom, ki ekipo pritiska do maksimuma, ki ga prihodnost moštva ne zanima, ki je pripravljen prestopiti vse meje dobrega okusa, da si zagotovi še tako majhno psihološko prednost. Florentino Pérez je vedel, kakšen je Mou. Tudi navijači so vedeli. Sedaj pa naj bi bil njegov ""modus operandi"" popolnoma zgrešen ... Za konec bom dejal le: ""Hvala, Mou!"". Hvala za spektakularne protinapade, za trenutke nekontroliranega slavja in razočaranosti. Hvala za vse lepe trenutke. Hvala za tisto ""tuneladoro"" Cristiana po predložku Di Maríe v finalu Cope del Rey leta 2011. Hvala za državni naslov v lanski sezoni, hvala za tisto tako težko pričakovano zmago na Camp Nouu v direktnem obračunu za prvenstveno krono. Hvala za trimestno število točk v La Ligi, za to, da navijaču Reala ni več treba poslušati nenehnih zbadljivk navijačev Barcelone in jih lahko glede na zadnje tekme nekaj izusti tudi sam. Hvala za to, da je Real spet dobil nazaj nekaj izgubljenega prestiža. Hvala za sanje, ki so se sicer trikrat končale v polfinalu, a so bile lepe, dokler so trajale. Hvala za vse lepe trenutke, a žal si enostavno moral si oditi. Real bo močan tudi brez tebe. Še močnejši.* Ostane torej reči le še: Gracias Mou ... e Hala Madrid!** Opombe: * - Komentar izraža osebno mnenje avtorja.** - (šp.) Hvala Mou ... in gremo Madrid!"
http://zurnal24.si/magazin/film-glasba-tv/destinys-child-se-vracajo-161860,magazin,161860,"Destiny's Child se vračajo Dekliška skupina Destiny's Child načrtuje vrnitev.  Od zadnje plošče dekliške skupine, ki so jo sestavljale Beyoncé Knowles, Kelly Rowland in Michelle Williams, je minilo osem let. Za vse oboževalce seksi tria imamo dobro novico. Dekleta načrtujejo vrnitev, in to že jeseni, ko naj bi izdale kar dve novi plošči, je izdal Beyoncéjin oče Mathew Knowles. ""Gre za že objavljen material in tudi nekaj novih stvari,"" je povedal očka Knowles. Nove turneje pa zaenkrat še ne bo. ""Načrtovanje turneje traja eno leto, tudi umetniki morajo biti za. Mislim, da so dame še vedno osredotočene na svoje solo kariere. Upam, da se bodo v naslednjih petih letih podale na turnejo. To bi bilo neverjetno,"" je še dodal Knowles. Ko je skupina razpadla, so se vse tri pevke podale na solo kariero. Vse tri se lahko pohvalijo z uspehi, z največjimi pa zagotovo Beyoncé, ki je prodala več kot 75 milijonov plošč."
http://zurnal24.si/magazin/film-glasba-tv/ko-se-znajdete-v-prelomu-152947,magazin,152947,"Ko se znajdete v prelomu Nina Ivanišin in Miha Bezeljak sta se znašla V prelomu, dramski predstavi, ki si jo lahko ob 20. uri ogledate v Lutkovnem gledališču Ljubljana. V prelomu je avtorski projekt Andreja Jusa po motivih drame V prelomu poldneva Paula Claudela. Gre za zgodbo o ljubezni do gledališča, do ženske in do boga. Zgodba o Troedinosti ljubezni. In v to Zgodbo, ki je mati literature in hči gledališča, sta ujeta igralca-pripovedovalca zgodbe. V resnici je to življenjska zgodba pesnika in dramatika Paula Claudela, ki je vstopila v gledališče, ko ga je nekega dne obiskal režiser in igralec Jean-Louis Barrault. V svojem gledališkem peskovniku vam jo bosta pripovedovala Nina Ivanišin in Miha Bezeljak. Za vstopnico boste odšteli deset evrov."
http://zurnal24.si/sport/kosarka/dragic-o-odnosu-z-wadom-270990,sport,270990,"Dragić o odnosu z Wadom Slovenski košarkar Goran Dragić je po koncu tekmovalne sezone ovrgel govorice, da naj bi bil v slabih odnosih s prvim zvezdnikom ekipe Dwaynom Wadom. Goran Dragić je z uvrstitvijo v polfinale vzhodne konference, kjer so morali Miami Heat v sedmih tekmah priznati premoč Toronto Raptors, dosegel največji uspeh v svoji košarkarski karieri. Upoštevajoč vse prepreke, s katerimi se je v pretekli sezoni srečevala ekipa s Floride, je za varovanci Erika Spoelstre zelo uspešna sezona, a tekmovalni Dragić si želi, da bi kljub zdravstvenim težavam nekaterih zvezdnikov naredili še korak dlje. Trener o odnosu Dragića in Wada To je Wade prišepnil Dragiću ''Sam gledam približno takole. Če bi bili zdravi in bi dosegli to, kar smo, potem sezona bržkone ne bi bila uspešna, a glede na vse, kar se je dogajalo, je bilo zelo težko. V končnici smo izgubili našega glavnega orjaka Whitesida. Bilo je težko. Prebrodili smo težke trenutke, bilo je veliko vzponov in padcev, a še vedno imam občutek, da bi lahko premagali Toronto. Na žalost nam ni uspelo. Glede na vse poškodbe lahko trdim, da je za nami uspešna sezona. Vsi smo zelo tekmovalni in lahko rečem, da si želimo še boljšega izida. Naslednje leto bomo bolj zdravi in bolje pripravljeni,'' je v pogovoru z ameriškimi predstavniki sedme sile dejal Dragić in namignil, da namerava znova obleči dres slovenske košarkarske reprezentance, in to kljub očitnim željam Miamija, da bi se odrekel igranju za državni grb. Dobra novica za reprezentanco Dragić je v končnici zaigral drugič v karieri in prvič po letu 2010, ko je v dresu Phoenix Suns debitiral v tej fazi tekmovanja. Odigral je eno ključnih vlog pri uspehu Miamija, ki je nasprotnike premagoval s hitrim tempom in čvrsto obrambo. ''Gogi'' se v prihodnosti nadeja še hitrejše igre, ki mu je, kot vemo, pisana na kožo. ''Vedno se pogovarjamo in skupaj iščemo način, kako igrati še bolje. Bomo videli, kakšna bo ekipa prihodnje leto. Jaz rad igram hitro košarko, še posebej v drugem delu sezone. Po All-Star vikendu ekipe dosegajo več točk in igra se s hitrejšim tempom. Ne gre le zame, temveč za ekipo in vse ostale. Skupaj moramo poiskati rešitve in ustvariti sistem, ki bo ustrezal vsem.'' Profimedias Novinarji so Dragića povprašali tudi o odnosu z Wadom, saj so se po tretji tekmi s Toronto Raptors v javnosti pojavile govorice, da naj bi med zvezdnikoma resno škripalo. To naj bi z odločitvijo, da Dragića v zaključku tekme posadi na klop, posredno potrdil Spoelstra. Trener je namigovanja ovrgel, zdaj pa je vse skupaj negiral tudi slovenski reprezentant. ''Jaz in D sva sezono zaključila dobro. Po All-Star premoru sva začela igrati bolje. Številke so pričele naraščati. Skozi celotno sezono nisva imela nobenih težav. Vedno sva se veliko pogovarjala, skupaj gledala videoposnetke in iskala način, kako lahko še izboljšava najino igro. Včasih se ujameš takoj, včasih potrebuješ več časa. Ob njem sem se počutil zelo udobno. Bil mi je v veliko pomoč. V zaključku sezono sva odigrala nekaj dobrih tekem. Vedno si želim imeti dober odnos z vsemi soigralci. Vedno bom hvaležen Dwaynu za vse, kar je naredil zame, ne samo v tej sezoni, temveč tudi v prejšnjih. Veliko sem se naučil od njega,'' je dejal Dragić.Miami se ponaša z eno najboljših obramb v ligi NBA, a Dragić ne dvomi, da ima tako on kot ekipa še nekaj prostora za napredek. ''Ja in ne,'' je na vprašanje, ali se je v obrambi prelevil v drugačnega igralca, odvrnil Dragić. ''Ko igraš za ekipo s slabo obrambo, potem si v istem košu. Vedno sem imel enako željo po dobri igri v obrambi. Tukaj je sistem drugačen. Ekipe, za katere sem igral v preteklosti, obrambi niso posvečale toliko pozornosti. Še vedno menim, da lahko napredujem,'' je sklenil 30-letnik."
https://zurnal24.si/sport/nogomet/soigralec-ni-mogel-verjeti-kaj-je-ponovno-zapravil-morata-319438,sport,319438,"Soigralec ni mogel verjeti, kaj je ponovno zapravil Morata Španski napadalec Alvaro Morata se je na tekmi proti Bosni in Hercegovini ponovno osramotil. Kaj se v zadnjem letu dogaja z Alvarom Morato, se sprašujejo navijači londonskega Chelseaja in španske nogometne reprezentance. Nekdanji stroj za zadetke madridskega Reala in torinskega Juventusa je v zadnjem letu v katastrofalni strelski formi ter zapravlja priložnost za priložnostjo. Nedolgo tega se je prav osramotil na tekmi s Hrvaško, ko je z dveh metrov nastreljal igralca, namesto da bi dotolkel svoje nasprotnike, zdaj pa se mu je še hujši spodrsljaj pripetil na tekmi z Bosno in Hercegovino. Marco Asensio je streljal na bosanska vrata, kjer je vratar strel obranil, a mu je uspelo žogo le odbiti do Morate, ki se je na petih metrih znašel pred praznim golom, a mu je na prav spektakularen način uspelo zgrešiti vrata. Njegov soigralec Asensio je vse skupaj lahko zgolj nejeverno opazoval, a se zapravljena priložnost Morate na koncu Španiji le ni maščevala, saj je po zadetku Celtinega Braisa Mendeza slavila 1:0."
https://zurnal24.si/magazin/film-glasba-tv/the-artist-nadaljuje-zmagovalno-pot-146522,magazin,146522,"The Artist nadaljuje zmagovalno pot Film The Artist je največji favorit letošnjih oskarjev. Za najboljši film so ga namreč razglasili tudi na podelitvi nagrad Producers Guild Awards. Film, ki je bil najbolj všeč producentom, je namreč v zadnjih štirih letih pobral tudi oskarja za najboljši film. Najpomembnejši nagrajenci: Najboljši film: The ArtistNajboljši animirani film: Tintin in njegove pustolovščineNajboljši dokumentarec: Beats, Rhymes & Life: The Travels of A Tribe Called QuestNajboljša televizijska drama: Boardwalk EmpireNajboljša televizijska komedija: Modern FamilyNajboljša informativna oddaja: 60 MinutesNajboljša oddaja za otroke: Sezamova ulicaNajboljša spletna serija: 30 Rock Presents"
https://zurnal24.si/slovenija/na-ta-dan-vremenoslovci-napovedujejo-sneg-319131,slovenija,319131,"Na ta dan vremenoslovci napovedujejo sneg Kaže, da bomo iz nadpovprečno visokih prešli v nadpovprečno nizke temperature. Vremenoslovci za danes na Primorskem in v gorah napovedujejo precej jasno vreme, drugod bo zmerno do pretežno oblačno. ""Na Primorskem bo pihala šibka burja,"" pišejo pri Agenciji za okolje. ""Najvišje dnevne temperature bodo od 8 do 13, na Primorskem do 17 stopinj Celzija."" Jutri bo na Primorskem in v višjih legah precej jasno, drugod bo pretežno oblačno. ""Na Primorskem bo pihala šibka burja, ki se bo popoldne okrepila,"" napovedujejo pri Arsu. ""Najnižje jutranje temperature bodo od 2 do 7, v alpskih dolinah okoli 0, najvišje dnevne od 6 do 10, na Primorskem do 14 stopinj Celzija."" Za vikend hladneje V soboto in nedeljo bo delno jasno z občasno povečano oblačnostjo. ""Pihal bo veter vzhodnih smeri, na Primorskem šibka do zmerna burja,"" pravijo pri Arsu. ""Še nekoliko hladneje bo."" Razlagajo, da se nad vzhodno Evropo krepi območje visokega zračnega tlaka. Od severovzhoda priteka k nam postopno hladnejši in v spodnjih plasteh ozračja precej vlažen zrak. Arso ""V nedeljo in ponedeljek bo na vreme pri nas še vplivalo območje visokega zračnega tlaka nad severno polovico Evrope, nato pa bo predvidoma nad severnim Sredozemljem in Alpami nastalo ciklonsko območje,"" pišejo pri Arsu. ""V drugi polovici tedna bo z jugozahodnikom k nam znova pritekal bolj topel zrak."" V torek kaže na sneg V nedeljo in ponedeljek bo po nižinah v notranjosti prevladovalo zmerno do pretežno oblačno vreme, več sonca pričakujemo v gorah in ob burji na Primorskem. ""V torek se precej poveča možnost za padavine,"" pišejo pri Arsu. ""Trenutno kaže, da lahko sneži tudi po nižinah, vendar je razvoj vremena še dokaj negotov. V drugi polovici prihodnjega tedna bo večinoma oblačno in znova postopno topleje."" Druga polovica bo nadpovprečno hladna Vremenski portal Ciklon.si, ki objavlja srednjeročno vremensko napoved, piše, da se v večjem delu Evrope pričenja zima. ""Če smo imeli rekordno topel november v prvi polovici meseca, bodo anomalije sedaj podobne, vendar v nasprotno smer,"" pišejo pri Ciklon.si. ""V nekaterih državah bo hladneje od dolgoletnega povprečja, to zlasti velja za Baltik, Poljsko, Nemčijo in Balkan."" Profimedia Accuweather Svet Objavili dolgoročno vremensko napoved za zimo Slovenija Zakaj ne moremo zaupati Accuwether, da bomo imeli milo zimo Dodaja, da bo vsak dan tudi pri nas nekoliko hladneje, večjo pošiljko mrzlega zraka pa naj bi dobili v začetku prihodnjega tedna, ko bo mraz dosegel Zahodno Evropo. ""Na Primorskem in v goratem svetu bo več sončnega vremena, drugod pa bo večji del dneva vztrajala nizka oblačnost,"" pišejo pri vremenskem portalu. ""Še vedno ostajajo uganka padavine, izračuni se neprestano spreminjajo. Najbolj zanimivo bo v torek, 20. novembra, ko ima evropski model zelo zanimiv izračun ob nastanku sredozemskega ciklona, ki bi čez dan od juga prinesel sneženje, le na Primorskem bi večinoma deževalo."" Kakšen bo december? Bo december bel? Na to vremenoslovci še nimajo odgovora, saj je še predaleč. ""Nazadnje je bil december pravi zimski mesec leta 2010,"" pišejo pri Cikon.si."
http://zurnal24.si/magazin/vip/katina-poroka-na-veliki-nogi-127943,magazin,127943,"Katina poroka na veliki nogi Nekdanja manekenka Kate Moss si je zamislila razkošno poroko, kjer se bo tri dni jedlo, pilo in zabavalo. Ta konec tedna bo poleg monaškega kneza Alberta in njegove izvoljenke Charlene Wittstock usodni da dahnila tudi britanska zvezdnica Kate Moss. Zvestobo bo obljubila kitaristu skupine The Kills Jamieju Hinceu. Priprave na poroko so že dlje časa v polnem teku. Nekdanja manekenka si je namreč zamislila ogromno zabavo, ki bo potekala v šestih velikih šotorih, trajala pa bo kar 72 ur. Na voljo bo ogromno alkohola, svate, povabljenih je 300 gostov, pa bo na poročno slavje pripeljal celo helikopter.Tako kot je zvezdnica na veliko praznovala pred tremi tedni, tudi tokrat ne bo prav nič varčevala z alkoholom. V njuno vilo v Cotswolds je že naročila več tovornjakov vodke Grey Goose, Red Bulla in prestižnega šampanjca Dom Pérignona. Na voljo pa bodo tudi posebni koktajli, ki so narejeni mladoporočencema na čast. Kate pa je dobro poskrbela tudi za hrano. Servirali jo bodo priznani natakarji iz hotela Ritz Paris.Med gosti bodo tudi slavni, med drugim John Galliano, Stella McCartney in Ossie Clark.Vsem svatom bodo ob prihodu vzeli mobilne telefone, kamere in fotoaparate, okolico posestva pa bo skrbno varovala policija."
http://zurnal24.si/sport/nogomet/tudi-kaiser-franz-pod-lupo-258623,sport,258623,"Tudi Kaiser Franz pod lupo Mednarodna nogometna zveza (Fifa) je potrdila, da je končala preiskavo zoper nemško nogometno legendo Franza Beckenbauerja in predsednika španske nogometne zveze Angela Mario Villarja Llono, in primera predala razsodniški zbornici. Franz Beckenbauer in Villar Llona sta bila v preiskavi zaradi domnevnih nepravilnosti oziroma kršenja etičnega kodeksa pri dodeljevanju svetovnih prvenstev 2018 in 2022 Rusiji in Katarju. Beckenbauer, ki se ga je zaradi nogometnega znanja prijel tudi nadimek Kaiser Franz, je imel takrat, leta 2010, volilno pravico pri glasovanju o prirediteljih omenjenih prvenstev. Že lani ga je Fifa suspendirala, ker ni odgovarjal na vprašanja etične komisije v zvezi s preiskavo dodelitve SP 2018 in 2022. Villar Llona, podpredsednik Fife in Uefe, pa je član izvršnega odbora Fife že od leta 1998. V sporočilu za javnost so pri Fifi zapisali, da bo končna odločitev znana v bližnji prihodnosti. Izvršni odbor Fife je sicer v torek dovolil, da etična komisija objavi poročila preiskav in obelodani imena iz potekajočih preiskav, še preden pridejo do končnih obsodb vpletenih. Etična komisija si hkrati prizadeva, da bi še pred iztekom 90-dnevnega suspenza končala tudi primera predsednika Fife Seppa Blatterja in Uefinega prvega moža Michela Platinija. Ta sta kaznovana zaradi Blatterjevega plačila Platiniju v višini dveh milijonov švicarskih frankov, za kar pa ne obstaja pisna pogodba. Platini načrtuje, da se bo 26. februarja potegoval za predsednika Fife. Suspenz mu poteče 6. januarja, a ga lahko podaljšajo za 45 dni, torej do 20. februarja. Etična komisija je še potrdila, da poteka še preiskava proti generalnemu sekretarju Fife Jeromu Valckeju in tudi proti nekaterim drugim, med njimi Worawiju Makudiju, Jeffreyju Webbu, Ricardu Teixeiri, Amosu Adamuju, Eugeniu Figueredu in Nicolasu Leozu. Ti so med tistimi, ki so obtoženi v ameriški preiskavi Fifine korupcijske afere."
http://zurnal24.si/svet/z-darilom-starsa-ganil-do-solz-242456,svet,242456,"Z darilom starša ganil do solz Joe Riquelme iz New Yorka je staršem poklonil prav posebno darilo.
 Mladi razvijalec aplikacij Joe Riquelme je z denarjem, ki ga je zaslužil z aplikacijo Videoshop, staršem poplačal stanovanjski kredit. Materi je za božič dal kuverto s sporočilom: ""Hiša je poplačana, vesel božič. Joe.“Starša je sinova dobrota ganila do solz. Tudi nas ..."
http://zurnal24.si/magazin/vip/smrt-kosila-pri-brandovih-16360,magazin,16360,"Smrt kosila pri Brandovih Christian Brando, najstarejši sin pokojnega igralca Marlona Branda je umrl star 49 let. Umrl naj bi zaradi zapletov, ki so bili posledica pljučnice. Christian Brando je umrl okrog 2. ure zjutraj po lokalnem času v eni izmed bolnišnic v Los Angelesu. Branda so pred nekaj dnevi sprejeli v bolnišnico zaradi pljučnice, vendar pa so zdravniki takrat napovedali, da bo Christian okreval. Točen vzrok smrti še ni znan. Umoril sestrinega fanta Brando je naslovnice časopisov polnil leta 1990, ko je priznal, da je ubil fanta svoje polsestre Cheyenne. Christian je bil spoznan za krivega in je odsedel pet let v zaporu. Cheyenne je leta 1995 storila samomor, stara komaj 25 let. Leta 2001 je Brando pričal na sojenju igralcu Robertu Blaku, ki so ga obtožili umora žene Bonny Lee Bakley. Blake je bil kasneje spoznan za nedolžnega. Christian in Bonny sta bila par, zaradi česar je bil tudi Christian nekaj časa na seznamu možnih storilcev. Branda naj bi pričal v civilni tožbi proti Blaku, kar pa je zavrnil, zaradi česar so ga obtožili oviranja dela sodišča. Pred tremi leti je priznal, da je bil nasilen do svoje tedanje žene Deborah, za kar je dobil pogojno kazen."
http://zurnal24.si/magazin/vip/ljubi-svoj-dolgocasen-zakon-100104,magazin,100104,"Ljubi svoj dolgočasen zakon Britanski komik, ki je poročen z modelom Laro Stone, je povedal, da ljubi svoje ""dolgočasno zakonsko življenje"".  ""Ko ste z nekom, ki ga ljubite, potem si želite le, da bi čas preživljala skupaj. Ni vam treba neprestano početi kaj vznemirljivega,"" meni David, ki se je z 12 let mlajšo Laro poročil maja letos in se odpovedal zabavam, na katerih se tre zvezdnikov.Komik je priznal, da z ženo najrajši posedata pred televizijskim sprejemnikom in spremljata oddajo X Factor. ""Nikoli ne zamudiva niti ene epizode,"" je povedal David, ki dodaja, da obožuje kuho svoje žene, ki ga doma vedno čaka s pripravljeno večerjo.""Nikoli si nisem mislil, da bom imel doma lepotico, ki zna še kuhati,"" je razkril David."
https://zurnal24.si/sport/jansrud-spet-pred-tekmeci-kosi-22-242079,sport,242079,"Jansrud spet pred tekmeci, Kosi 22. Norvežan Kjetil Jansrud je zmagovalec superveleslaloma za svetovni pokal alpskih smučarjev v italijanski Val Gardeni. Za Norvežanom je še najnanj zaostal domačin Dominik Paris (+ 0,46), tretje mesto pa je pripadlo Avstrijcu Hannesu Reicheltu (+ 0,54). Točke je osvojil le najmlajši Slovenec na startu. Klemen Kosi je bil z zaostankom 1,60 sekunde 22., Rok Perko pa 32. Triindvajsetletni Mariborčan Kosi je tako prekinil rezultatski post slovenske moške ekipe za hitre discipline z najboljšim osebnim dosežkom v superveleslalomu in svojimi prvimi devetimi točkami v tej disciplini. Kosi je bil pred tem dvakrat v točkah v Wengnu v superkombinaciji, v kateri je s 14. mestom januarja 2013 osvojil za zdaj najvišjo uvrstitev v svetovnem pokalu. Tik pod robom dobitnikov točk je pristal drugi Slovenec na startu Perko, ki je bil za prve točke v sezoni tako kot na petkovem smuku malenkost prepočasen. Perko je zaostal 1,94 sekunde, od trideseterice, ki dobijo točke v svetovnem pokalu, pa ga je ločilo devet stotink sekunde. Karavana se bo preselila v bližnjo Alto Badio, kjer bo v nedeljo na sporedu veleslalom."
http://zurnal24.si/sport/sharks-in-blackhawks-se-nepremagani-181159,sport,181159,"Sharks in Blackhawks še nepremagani Najbolje sta skrajšano sezono severnoameriške hokejske lige NHL začeli moštvi Chicago Blachawks in San Jose Sharks, ki sta na šestih tekmah vpisali šest zmag ter si z 12 točkami delita vrh na prvenstveni lestvici. Morski psi so v šesti tekmi po kazenskih strelih premagali tekmeca iz pacifiške skupine Anaheim s 3:2. Moštvo Ducks je v drugi tretjini v razmiku 59 sekund zabilo dva gola in povedlo z 2:1. Logan Couture je nekaj več kot dve minuti pred koncem poravnal izid na 2:2 in izsilil podaljšek. V podaljšku ni padel zadetek, pri izvajanju kazenskih strelov pa je bil natančen le Slovak Michal Handzuš, nekdanji hokejist Los Angelesa. Zmaga Muršakovih soigralcev Detroit je s 4:1 premagal Dallas. Po prvi tretjini brez zadetkov so gostje povedli v 31. minuti, uspešen je bil Loui Eriksson, a nato so stvari v svoje roke vzeli hokejisti rdečih kril. Finec Valtteri Filppula je dvakrat zatresel nasprotno mrežo, pri obeh zadetkih je podal Rus Pavel Dacjuk, v strelsko statistiko pa sta se vpisala še Šved Henrik Zetterberg in Damien Brunner. Dramo v Bostonu so domači kosmatinci, ki so v derbiju vzhodne konference šele po kazenskih strelih premagali z 2:1 New Jersey Devils. Najbolj zbrana izvajalca kazenskih strelov sta bila Tyler Seguin in Brad Marchand. Podaljšek je odločil zmagovalca tekme med Toronto Maple Leafs in Buffalo Sabres (4:3). Toronto je v derbiju severovzhodne skupine ugnal hokejiste z nasprotne strani meje z zadetkom Matta Frattina v peti minuti podaljška. Frattin je Toronto loterije kazenskih strelov odrešil 1,5 sekunde pred iztekom podaljška. Gretzky: ''Los Angelesa ne gre odpisati'' Moštvo Los Angeles Kings Anžeta Kopitarja bo domačo tekmo, gostili bodo moštvo Nashville Predators, odigralo v četrtek. Los Angeles, branilec Stanleyjevega pokala, je na uvodnih petih tekmah zbralo le pet točk ter ima sedem točk manj od San Joseja in Chicaga, vodilnih dveh moštev zahodne konference. EPA Sloviti kanadski hokejist in hokejski trener Wayne Gretzky, z vzdevkom Največji, ki je v svojih zelo bogati karieri igral tudi za moštvo iz Los Angeles, je v pogovoru za spletno stran NHL.com izrazil prepričanje, da kralji, kljub slabšemu uvodu v skrajšano sezono, lahko v nadaljevanju ponovijo predstave iz minule šampionske sezone ter ubranijo največjo klubsko hokejsko lovoriko na svetu. ""V tem trenutku je še prezgodaj dajati kakršnekoli napovedi, za to se mora odvrteti vsaj 25 tekem, vendar pa pri vsakršnem napovedovanju vedno pravim, nikoli ne spreglejte tistega moštva, ki je osvojilo Stanleyjev pokal. Ko enkrat osvojite ta pokal, vam ga mora nekdo odvzeti. Vedno bom trdil, pazite na moštvo, ki je lani osvojilo prvenstvo. Zato verjamem, da Los Angelesa ne gre kar tako za odpisati,"" je prepričan Gretzky. Liga NHL, rezultati: Boston Bruins : New Jersey Devils 2:1**Horton; ClarksonNew York Rangers : Philadelphia Flyers 2:1Del Zotto, Callahan; TimonenBuffalo Sabres : Toronto Maple Leafs 3:4*Pominville, Sekera, Grigorenko; Frattin 2, McClement, FransonPittsburgh Penguins : New York Islanders 1:4Dupuis; Cizikas, Grabner, Tavares, MoulsonMontreal Canadiens : Winnipeg Jets 4:3Bourque, Gallagher, Cole, Plekanec; Wheeler, Antropov, JokinenDetroit Red Wings : Dallas Stars 4:1Filppula 2, Zetteberg, Brunner; ErikssonTampa Bay Lightning : Florida Panthers 5:2Stamkos, Conacher, Pyatt, Tyrell, Lecavalier; Mueller, FleischmannOttawa Senators : Washington Capitals 3:2O'Brien, Michalek, Gončar; Brouwer, HendricksMinnesotta Wild : Columbus Blue Jackets 3:2Koivu, Gilbert, Bouchard; Letestu, JohnsonSan Jose Sharks : Anaheim Ducks 3:2**Pavelski, Couture; Beauchemin, Beleskey * - po podaljšku** - po kazenskih strelih"
http://zurnal24.si/sport/gogi-in-beno-ucinkovita-zoki-dobil-minuto-242442,sport,242442,"Gogi in Beno učinkovita, Zoki dobil minuto Phoenix Suns so v noči na soboto za peto zaporedno zmago premagali Sacramento Kings s 115:106. Goran Dragić je v dresu zmagovalcev v 32 minutah dosegel 16 točk, šest podaj in skok. Zoran Dragić je za Phoenix odigral minuto. Z 20 točkami je bil prvi strelec Marcus Morris. Isaiah Thomas je v Sacramentu doživel sprejem, kot ga je pričakoval. Svoji nekdanji ekipi je natresel 17 točk in v zadnji četrtini poskrbel, da je Phoenix vodil že za 15 točk. Gledalci so mu že pred srečanjem namenili nekaj nežnih buuujev, a Thomasa to ni zmotilo. Pokazal se je v najboljši luči in izdatno pripomogel k zmagi Phoenixa. Nekaj gledalcev je v znak spoštovanja nekdanjemu članu ekipe nosilo njegov bivši dres s številko 22. ""Zame je bilo lepo, a za tukajšnje gledalce bržkone najbrž ne tako,"" je po tekmi dejal Thomas. Imel je tudi pomoč soigralcev. Marcus Morris je dosegel 20 točk in devet skokov, Eric Bledsoe je dodal 18 točk in šest podaj, Markieff Morris 17 točk, Goran Dragić pa 16 točk in šest podaj. Zaigral je tudi mlajši Dragić Zoran, a se v minuti ni vpisal med strelce. Za Sacramento, kjer se je poznala odsotnost obolelega DeMarcusa Cousinsa, je Darren Collison dosegel 19 točk, Rudy Gay jih je dodal 16. Memphis klonil četrtič zapored Igralo je tudi moštvo Memphis Grizzlies z Benom Udrihom in izgubilo četrtič zapored. Po podaljšku so grizliji doma klonili proti Houston Rockets s 111:117. Udrih je v 21 minutah dosegel 17 točk, tri skoke in dve podaji. Z 29 točkami je bil najboljši Marc Gasol. Pri Houstonu je 32 točk dosegel James Harden. Z 21 točkami je bil uspešen še igralec s klopi Josh Smith, ki se je ekipi pridružil le nekaj ur pred tekmo. Poleg tega je ujel še osem odbitih žog. Harden je bil tudi mož odločitve v podaljšku, v dodatnih petih minutah je vknjižil še štiri točke, prav toliko kot Dwight Howard. Slednji je tekmo končal le pri šestih točkah, a se je njegov učinek zelo poznal v podaljšku. Trevor Ariza je prispeval še 15 točk in 10 skokov. Tekma suspenza za Acyja Košarkar ekipe New York Knicks Quincy Acy si bo zapomnil svoj četrtkov pretep z Johnom Wallom iz Washingtona. Washington je v Madison Square Gardnu zmagal s 102:91, Acy pa se je z Wallom stepel pet minut pred koncem in si prislužil prepoved nastopanja na tekmi proti Sacramentu, medtem ko bo Wall plačal 15.000 dolarjev kazni. Wall je pretep izzval s potiskanjem Acyja, potem ko je ta nad njim naredil prekršek. Kri je zavrela, rivala pa sta si skočila v lase in so ju morali soigralci držati narazen, sicer bi pesti še bolj zapele. Liga NBA, izidi: Boston Celtics : Brooklyn Nets 107:109Orlando Magic : Cleveland Cavaliers 89:98Atlanta Hawks : Milwaukee Bucks 77:107Detroit Pistons : Indiana Pacers 119:109Memphis Grizzlies : Houston Rockets 111:117*New Orleans Pelicans : San Antonio Spurs 97:90Oklahoma City Thunder : Charlotte Hornets 98:75Dallas Mavericks : Los Angeles Lakers 102:98Denver Nuggets : Minnesota Timberwolves 106:102Portland Trail Blazers : Philadelphia 76ers 114:93Sacramento Kings : Phoenix Suns 106:115 * - po podaljšku"
http://zurnal24.si/magazin/horoskop-in-numerologija/odgovor-sifra-moja-usoda-169228,magazin,169228,"Odgovor - ŠIFRA: moja usoda Ali bom srečal ljubezen svojega življenja?  Velikokrat smo poudarjali, da numerologija ni prerokovanje, zato vam ne more ponuditi da ali ne odgovora, kot si ga želite. Vaše vprašanje v tej obliki je bolj primerno za vedeževalko. Na splošno vam lahko povem, da imate Število duše 3, kar pomeni, da ste ranljivi in zelo občutljivi. Vaša domišljija je zelo močna, zato tudi odreagirate ''močno''. Potrudite se biti pozitivni, kajti strah ima velike oči in optimizem se lahko spremeni v črnogledost."
https://zurnal24.si/magazin/film-glasba-tv/raiven-ta-dodatek-si-je-pritrdila-z-lepilom-za-proteze-318681,magazin,318681,"Raiven: Ta dodatek si je pritrdila z lepilom za proteze Pevka osvaja z novim videospotom, ki vas ne bo pustil ravnodušne … ""Glas. V glavi mi glas govori ... temne, nevarne stvari,"" s temi besedami je Raiven napovedala izid novega singla in videospota, ki sta izšla 30. oktobra. Skladba Nisem kriva predstavlja njeno novo glasbeno zgodbo, ki jo je začela pisati letošnjo jesen. Raiven ostaja drugačna, le da tokrat to drugačnost izraža z iskrenostjo, ki jo izkazuje prek besedila, pod katerega se podpisuje. Magazin Zato si naša pevka Raiven ne bo operirala nosu Svežino pa v naš glasbeni prostor ne vnaša le z glasbo, temveč tudi s sliko, saj je videospot za novo skladbo prava vizualna poslastica, v kateri poleg seksi pevke nastopajo tudi piton in miške. Bolj kapricast kot slavna pevka, je bil na snemanju piton Nix, ki je sicer precej sramežljive narave, morda pa so ga prestrašili le pevkini vampirski zobje, ki si jih je pritrdila kar z lepilom za zobne proteze. Teh kadrov kasneje v spotu sicer niso uporabili."
http://zurnal24.si/sport/odlocil-sp-zdaj-blizu-ciscenja-wc-jev-237360,sport,237360,"Odločil SP, zdaj blizu čiščenja wc-jev Nekdanji nemški reprezentant Andreas Brehme se je znašel v velikih finančnih težavah. Da bi se izkopal iz njih, mu je ponujeno čiščenje stranišč. Andreas Brehme je Nemčiji leta 1990 prinesel naslov svetovnih prvakov z zadetkom z enajstmetrovke, elf pa je takrat z 1:0 premagal Argentino. Skoraj četrt stoletja kasneje se je nogometaš, ki je v nemški izbrani vrsti dosegel osem golov na 86 tekmah, znašel v velikih finančnih težavah. Legendarni Franz Beckenbauer, ki je bil na že omenjenem mundialu v Italiji selektor Nemčije, je pozval nekdanje kolege, naj Andyju priskočijo na pomoč: ""Naša dolžnost je, da ga izvlečemo iz težkega položaja v katerem se je znašel. Veliko je storil za nemški nogomet, zdaj pa je čas, da se mu na primeren način tudi zahvalimo."" Kot prvi se je odzval nekdanji vezist Oliver Straube. ""Andreasu smo pripravljeni ponuditi posel v našem servisu za čiščenje wc-jev. Nekaj bo zaslužil, najpomembneje pa je to, da gre za pošten posel in pravo življenje. Pomagalo mu bo, da bo popravil svoj imidž. Jaz menim, da je to pomoč,"" pravi Straube. Brehme se na ponudbo še ni odzval."
http://zurnal24.si/magazin/vip/brangelina-ze-ima-porocna-prstana-174368,magazin,174368,"Brangelina že ima poročna prstana Poroka slavnega para Brada Pitta in Angeline Jolie je vedno bližje.
 Hollywoodski par Brad Pitt in Angelina Jolie se bo očitno prav kmalu poročil. Igralkina asistentka jima je namreč že dostavila poročna prstana iz priznane losangeleške draguljarne Neil Lane. ""27. novembra je igralkina stilistka dvignila prstana,“ je povedal vir za ameriške medije.Draguljar Neil Lane je za Angelino že oblikoval kose nakita. Znan je tudi po oblikovanju zaročnih in poročnih prstanih za številne zvezdnice, med njimi sta Jessica Simpson in Ellen DeGeneres. Še prejšnji mesec je Brad trdil, da se jima s poroko nikamor ne mudi ter da je srečen in bo počakal na pravi čas. Za roko je Angelino zaprosil letos aprila, skupaj pa sta sedem let. ""Datuma še nimava,"" je takrat povedal in dodal, da ne ve, kaj se bo zgodilo čez dva tedna ali do konca leta, ker se z družino veliko selita. Si pa poroke bolj želi njunih šest otrok, ki ves čas sprašujejo, kdaj se bosta poročila.Za Angelino bo to tretji zakon, poročena je bila z igralcema Jonnyjem Leejem Millerjem in Billyjem Bobom Thorntonom. Brad pa je bil poročen enkrat, in sicer z Jennifer Aniston."
http://zurnal24.si/sport/moto-sporti/lovili-bodo-drugega-sebastiena-219557,sport,219557,"Lovili bodo drugega Sebastiena Na obzorju je svetovno prvenstvo v reliju. Tudi tokrat bo večina voznikov lovila francoskega Sebastiena, a zdaj ne Loeba, temveč Ogierja.  S tradicionalnim relijem Monte Carlo se ta teden začenja nova sezona svetovnega prvenstva v reliju. Po dolgih letih brez devetkratnega svetovnega prvaka Sebastiena Loeba, ki se je umaknil v prvenstvo WTCC, a bodo najboljši dirkači na svetu še vedno lovili Sebastiena – njegovega rojaka Ogierja, svetovnega prvaka 2013. Loeb je lani še deloma mešal štrene, saj se je le napol upokojil in odpeljal še zadnje štiri relije v karieri. Zdaj ga ne bo več, njegov naslednik in soimenjak Ogier pa bo moral pokazati še drugo tekmovalno plat. Tokrat ne bo v vlogi napadalca kot lani, ko je s Volkswagnom najprej presenetil in potem pokoril vso konkurenco, ampak bo sam v vlogi plena. Ogier brani lansko zmago Ogier kot prvi voznik nemške tovarne bo moral za začetek na domačem terenu v okolici Monte Carla braniti lanske dosežke. Morda bo zanj še nekoliko težje, ker so letos slavni Monte prenovili in prestavili; zdaj bo središče dogajanja v Gapu, Ogierjevem rojstnem kraju, strnili pa so ga na tri tekmovalne dni. Po četrtku v oklici Gapa se bo dogajanje v petek in soboto preselilo bližje kneževini, na sporedu pa bo tudi nekaj za to dirko klasičnih nočnih hitrostnih preizkušenj. Lani je na Monteju zmagal prav Loeb, zmago v kneževini pa ima tudi že Ogier, a je ta z dirke iz leta 2009, ki je štela za prvenstvo IRC, ne pa za SP. Ob njem bo moštveni sotekmovalec pri Volkswagnu isti kot lani, Finec Jari-Matti Latvala, ki pa bo tudi pod pritiskom zaradi manj doseženega, kot so Nemci pričakovali v lanski sezoni. ""Ne bom v prednosti"" ""Čeprav sem tukaj doma, ne bom imel kakšne posebne prednosti. Vozili bomo po lokalnih cestah, ki so redko v uporabi. Vsi bomo imeli enake razmere. Morda bom imel prednost le zaradi številnih navijačev. Rad bi ponovil uspeh iz leta 2009, res pa je, da je SP na višji ravni. Reli je nepredvidljiv šport, Monte pa je še posebej zahteven,"" je pred novo sezono previden Ogier. Sezona 2014 bo postregla tudi z nekaj zanimivimi kadrovskimi novostmi. Med najpomembnejšimi je prihod Hyundaia, Korejci so po daljšem pripravljalnem obdobju zdaj nared za bitko s tovarniškimi tekmeci, imajo pa tudi izkušeno vozniško zasedbo (svetovni podprvak Belgijec Thierry Neuville in Španec Dani Sordo). Citroen je po slovesu Loeba pomladil ekipo, letos bosta tako tovarniška voznika norveški up Mads Oestberg in Britanec Kris Meeke. Prvi adut Forda Hirvonen, prihaja Kubica Ford, po odhodu tovarniške ekipe bo tako kot lani dirkalnike na najvišji ravni pripravljala ekipa M Sport, po novem spet stavi na svojega nekdanjega finskega zvezdnika Mikka Hirvonena, ki se je vrnil po dveh letih pri Citroenu, novinec je mladi Valižan Elfyn Evans. Pri Fordu pa bo svojo prvo celotno sezono na najvišji ravni odpeljal tudi nekdanji zvezdnik formule 1 Poljak Robert Kubica, ki je lani osvojil naslov v razredu WRC2. Na koledarju SP 2014 je 13 relijev. Po Monte Carlu se bo karavana preselila v Skandinavijo, na Švedsko, potem bo na vrsti Mehika, aprila Portugalska, junija Sardinija in Poljska, po poletnem premoru pa avgusta še Finska in Nemčija. Zadnji jesenski del sezone sestavljajo Avstralija, Francija, Katalonija in Wales, kjer se bo po tradicija sezona sredi novembra tudi končala."
http://zurnal24.si/magazin/film-glasba-tv/spoznajte-gajasa-arestanta-135578,magazin,135578,"Spoznajte Gajaša, arestanta V Slovenskem narodnem gledališču v Mariboru se ob 20. uri nasmejte komediji Gajaš, arestant, ""nadaljevanju"" slovenske filmske uspešnice Petelinji zajtrk. Kdo ne pozna Pištija Gajaša, legendarnega avtomehanika iz Lainščkovega romana Petelinji zajtrk, ki ga je v veliki slovenski filmski uspešnici z enakim naslovom tako prepričljivo upodobil igralec Vlado Novak? Pisatelj Feri Lainšček, režiser Marko Naberšnik in igralec Vlado Novak so zopet združili moči in nam razkrili, kaj se je po usodnih strelih zgodilo s Pištijem Gajašem. Nastala je vznemirljiva gledališka pripoved o zaporniku, ki je tudi za rešetkami ostal zvest samemu sebi in se ni odrekel svojemu pogledu na svet in dogajanju okoli sebe. Njegovo svojevrstno pričevanje, ki je prepolno smeha in solz, pa nam navsezadnje spregovori o času, ki ga živimo ... Za vstopnico boste odšteli od 8 do 16 evrov."
http://zurnal24.si/sport/kosarka/prvaki-v-cetrtfinalu-boston-do-izenacenja-289521,sport,289521,"Prvaki v četrtfinalu, Boston do izenačenja V ligi NBA je znan prvi udeleženec drugega kroga končnice. To so prvaki iz Clevelanda, ki so na hitro pometli z Indiano in čakajo na zmagovalca obračuna med Milwaukee Bucks in Toronto Raptors. Sinoči so bile poleg Cavs - Pacers še tri tekme. Najboljša ekipa rednega dela na vzhodu, Boston Celtics, je drugič zaporedoma zmagala v Chicagu in izenačila izid v zmagah na 2:2, enak je rezultat tudi na dvoboju med Utah Jazz in Los Angeles Clippers, Houston Rockets pa je povedel proti Oklahoma City Thunder s 3:1. V Indianapolisu je ključno vlogo odigral LeBron James, ki je dosegel 33 točk, od tega nekaj v odločilnih zadnjih minutah, ko so prvaki zadržali nalet Indiane. ""Čeprav je rezultat dokaj gladek, smo trdo delali. Premagali smo zelo dobro ekipo,"" je po dvoboju dejal James, ki je trojko zadel za vodstvo 103:102, nato pa je s črte prostih metov postavil še končni izid 106:102. Houston je prišel do priložnosti, da se Oklahome znebi že na naslednji domači tekmi. Eric Gordon in Lou Williams sta dosegla po 18 točk, 28 jih je zbral Brazilec Nene, odločilno prednost za 113:109 pa so gostje naredili v minutah, ko je bil prvi zvezdnik dvoboja na klopi. Russell Westbrook je sicer dosegel še enega trojnega dvojčka - 35 točk, 14 skokov, 14 podaj, toda soigralci brez njega na parketu ne vedo kam z žogo. ""Nočem tega slišati. Smo ekipa in tako moramo igrati,"" je jezno pripomnil Westbrook, ko so ga novinarji po tekmi vprašali, ali so soigralci preveč odvisni od njega. Kljub osebni tragediji, smrti sestre v prometni nesreči, je bil Isaiah Thomas ponovno ključni mož za zmago Bostona. Dosegel je 33 točk in v zadnjih minutah zadržal nalet domačih, ki so se vrnili v igro po zaostanku dvajsetih točk. ""Je neverjeten. Kaj vse je mogel prestati v zadnjih dneh, pa še vedno je sposoben igrati na tako visokem nivoju,"" ga je pohvalil trener Brad Stevens. Ekipa slovenskega selektorja Igorja Kokoškova Utah Jazz je do izenačenja serije s Clippers prišla šele v zadnjih minutah. Gostje so vodili večji del tekme, nazadnje pa slabe tri minute pred koncem pri 91:90. V preostanku časa je prvi strelec gostiteljev Joe Johnson (28) poskrbel za zmago s 105:98 in nadaljevanje niza v sredo v Los Angelesu. Liga NBA, končnica: Vzhod, 1. krog: Indiana Pacers - Cleveland Cavaliers 102:106(Cleveland se je s 4:0 v zmagah uvrstil v konferenčni polfinale) Chicago Bulls - Boston Celtics 104:95(izid v zmagah je izenačen na 2:2) Zahod, 1. krog: Oklahoma City Thunder - Houston Rockets 109:113(Houston vodi s 3:1 v zmagah) Utah Jazz - Los Angeles Clippers 105:98(izid v zmagah je izenačen na 2:2)"
http://zurnal24.si/slovenija/banke-morajo-vrniti-3952-milijona-101345,slovenija,101345,"Banke morajo vrniti 3,952 milijona NLB, NKBM, Abanka Vipa in Banka Celje morajo svojim strankam zaradi dokazanega prepovedanega kartelnega dogovora vrniti 3,952 milijona evrov.  Banke, ki so na isti dan in v enakem znesku uvedle provizijo za dvig gotovine na bankomatih drugih bank, bodo varčevalcem povprečno vračale 5,28 evra, so sporočili iz Banke Slovenije. Znesek provizije znaša 2,703 milijona evrov, zamudne obresti pa 1,219 milijona evrov. Vračilo bo prejelo 728.512 ljudi, ki so bili v času nezakonitega zaračunavanja provizij stranke katere od navedenih bank, v tem času pa so opravili 8.285.552 transakcij, so navedli v Banki Slovenije. Kot je znano, je slovensko centralno banko k razkritju teh podatkov pozvalo Društvo za pravno državo, ki je od nje zahtevalo ureditev razmer, nastalih zaradi bančnega kartela. Banka Slovenije je zato štiri banke konec oktobra pozvala, naj takoj celovito seznanijo svoje stranke in tudi širšo javnost s svojim ravnanjem v zvezi z vračilom nezakonito zaračunanih provizij."
https://zurnal24.si/sport/kosarka/za-gorjanca-zbrali-vec-kot-dva-tisoc-evrov-208789,sport,208789,"Za Gorjanca zbrali več kot dva tisoč evrov S sobotno tekmo med Domžalami in Krko (4:0) se je končal prvi del dobrodelne akcije Skupaj pomagajmo Urbanu. Dobrodelno akcijo je pripravil Nogometni klub Domžale skupaj s Košarkarskim klubom Helios Domžale in Srednjo šolo Domžale. Domžalčani so za someščana v stiski, Urbana Gorjanca, zbrali 2.025 evrov. Domžalčani so znova dokazali, da znajo stopiti skupaj in storiti nekaj dobrega za someščana v stiski. Sredstva bodo nakazana Zvezi prijateljev mladine Ljubljana Moste - Polje, kjer je za Urbana Gorjanca, ki ima Marfanov sindrom, odprt poseben račun. Drugi del akcije bo 19. oktobra ob 19. uri, ko bo v Hali Komunalnega centra Domžale na sporedu košarkarska tekma med Heliosom Domžalami in Rogaško. Vsa sredstva od prodanih vstopnic bodo znova nakazana v sklad za Urbana. Več o akciji je mogoče izvedeti na spletnih straneh nogometnega kluba in košarkarskega kluba Domžale. Upanje umre zadnje Mlademu košarkarju Gorjancu so lani odkrili redko dedno bolezen, ki je 213 centimetrov visokemu fantu preprečila športno udejstvovanje, a v njem upanje, da se bo vrnil na parket, še vedno živi. Konec septembra se je Gorjanc le odpravil v Južno Korejo, kjer so opravili poseg na srcu. Gorjanc, 21-letni nekdanji mladi reprezentant in nazadnje član Heliosa, si silno želi vrnitve na parket, k akciji zbiranja sredstev za operacijo pa so močno pripomogli tudi slovenski košarkarski reprezentanti."
http://zurnal24.si/sport/tudi-buffon-na-zaslisanje-158158,sport,158158,"Tudi Buffon na zaslišanje Dolgoletni vratar italijanske reprezentance Gianluigi Buffon se je znašel pod drobnogledom policije zaradi sporne izjave, ki jo je podal pred tekmo Siena – Novara (2-2) v sezoni 2010/11. Gianluigi Buffon naj bi se, po pisanju Gazzette dello sport, na zaslišanju znašel zaradi izjave pred tekmo Siene in Novare v Serie B leta 2011 (2-2), ki naj bi bila zrežirana. Buffon je takrat dejal: ""Če želita dve moštvi odigrati neodločeno, je to njuna stvar. Bolje dva poškodovana kot pa eden mrtev,"" je izjava, ki je pritegnila pozornost italijanskih organov pregona. Sum se je pojavil predvsem zato, ker je bil trener Siene takrat sedanji Juventusov strateg Antonio Conte, ki je poleg Domenica Criscita, Omarja Milanetta, Sergia Pellissierja in Stefana Maurija med najbolj znanimi osumljenci v novi italijanski nogometni aferi. Po vseh zapletih v taboru italijanske izbrane vrste v preteklih dneh je Buffonovo zaslišanje le še dodatna težava za selektorja naših zahodnih sosedov Cesareja Prandellija, ki bo imel težko nalogo, da bo svoje varovance psihično osredotočil na dogodke na igrišču. Morda je to vendarle dober znak, saj so Italijani leta 2006 v Nemčiji, po izbruhu afere Calciopolli, osvojili naslov svetovnega prvaka. Buffon odgovoril na očitke Danes se je Buffon že odzval na očitke, da je bil njegov komentar neprimeren: ""Kdor ima čisto vest, po mojem mnenju ne bi smel imeti problemov z izražanjem svojih misli. Kritika je sicer nekaj normalnega, a to še ne pomeni, da se ne bi smel izražati po svoje. Kot vedno, tudi sedaj prevzemam vso odgovornost za svoje izjave."" Odzval se je tudi na izjave italijanskega premierja Maria Montija, ki je izrazil mnenje, da bi morali suspendirati profesionalno igranje nogometa v Italiji za dve ali tri leta, dokler se vse razsežnosti nogometnih afer ne razjasnijo. ""Mislim, da bi to kaznovalo veliko večino igralcev, ki niso storili ničesar narobe. Pri nas bi morali bolj razlikovati med nekonformističnimi dejanji in dejanji, ki so kriminalna."" ""Ne bo vplivalo na nastop na Euru"" Zavrnil je tudi namigovanja, da bodo zadnje nevšečnosti igrale pomembno vlogo pri nastopanju azzurrov na evropskem prvenstvu. ""Reprezentanca gre, tako kot jaz, na Euro z veliko željo po zmagi. Z dobrim nastopom želimo vse, kar se je slabega zgodilo v zadnjih dneh, pustiti za sabo. Vzdušje v garderobi je odlično, kot vidim sta predvsem Mario Balotelli in Antonio Cassano v izvrstni formi,"" je zaključila Juventusova in italijanska številka 1."
http://zurnal24.si/magazin/vip/eva-ljubosumna-na-emmo-stone-143328,magazin,143328,"Eva ljubosumna na Emmo Stone Eva Mendes je ljubosumna na soigralko svojega izbranca Ryana Goslinga, prikupno Emmo Stone. Eva Mendes je svojega Ryana Goslinga že posvarila, naj se raje drži stran od hollywoodskega ""it dekleta"" Emme Stone, je zaupal vir. ""Eva je popolnoma znorela, ko je videla fotografije s snemanja filma Gangster Squad, na katerih se Ryan stiska z Emmo. Ryan ji je skušal dopovedati, da je bila to le filmska scena, vendar je to ni pomirilo. Zahtevala je celo, da se njen dragi lepi Emmi, kadar ne snemata filmskih scen, izogiba,"" je še povedal vir. Morda pa igralkina negotovost izhaja iz tega, da sama še ni razčistila s svojo preteklostjo. Eva naj bi še vedno imela stike z bivšim partnerjem, filmskim ustvarjalcem Georgom Gargurevichom, s katerim je osemletno zvezo zaključila že leta 2010. George še vedno živi v njeni hiši, saj se Eva počuti tako krivo, ker ga je zapustila, da si ga ne upa nagnati."
http://zurnal24.si/magazin/vip/kurt-in-goldie-v-dubrovniku-85526,magazin,85526,"Kurt in Goldie v Dubrovniku Znani hollywoodski par, Kurt Russell in Goldie Hawn, sta na obisku pri naših sosedih. Ogledala sta si Dubrovnik. Včeraj sta hollywoodska igralca Kurt Russell in Goldie Hawn v jutranjih urah z zasebnim letalom prispela v Dubrovnik. Takoj sta se odpravila na potep po mestu, pri tem pa ju niso motile bliskavice fotoaparatov in kamer.Kosila sta v tamkajšnji restavraciji, potem pa sta si ogledala palačo Knežev dvor. Bila sta zelo sproščena, po sprehodu pa ju je v pristanišču pričakal čoln, ki ju je odpeljal do hotela. Njuno potepanje po mestu si lahko ogledate v galeriji. Zvezdnika prebivata v na novo odprtem dubrovniškem hotelu Vila Dubrovnik, kot gosta pa nista nista imela nič kaj posebnih zahtev.Tamkajšnji mediji še poročajo, da bosta v Dubrovniku ostala dva dni, kam bosta šla naprej, pa ni znano.Mesto Dubrovnik je pravi magnet za hollywoodske zvezdnike. Obiskali so ga pevka Beyoncé z možem Jay Z-jem, igralca Kevin Spacey in Mickey Rourke, obisk pa sta načrtovala tudi Angelina Jolie in Brad Pitt, a sta si zaradi prevelikega medijskega zanimanja premislila."
http://zurnal24.si/avtorji/martin-rozman-290,svet,290,"Konec za Slovenke Že po prvem kolu so z nastopi med posameznicami na OP ZDA končale vse tri slovenske predstavnice. Katarina Srebotnik, Polona Hercog in Maša Zec Peškirič so tako obstale na prvi oviri. Slovenske teniške igralke so v konkurenci posameznic že končale nastope na odprtem prvenstvu ZDA. Potem ko je proti 13. nosilki Rusinji Nadji Petrovi v prvem krogu klonila Katarina Srebotnik, sta sinoči v nadaljevanju 26,1 milijona dolarjev vrednega turnirja v New Yorku svoja uvodna dvoboja izgubili tudi Polona Hercog in Maša Zec Peškirič. Polona Hercog je morala s 3:6 in 1:6 priznati premoč AmeričankiChristini McHale, Zec Peškiričeva je dobila dve igri več, a je bila Kazahstanka Jaroslava Švedova kljub temu boljša s 6:3 in 6:3. Zec Peškiričeva je tako v ZDA končala z nastopi, Hercogova pa bo tako kot Srebotnikova igrala še v dvojicah (z Italijanko Roberto Vinci). Že po drugem dnevu pa New York zapušča tudi nekoč prva igralka sveta Srbkinja Ana Ivanović, ki je klonila proti Ukrajiniki Katerini Bondarenko. Blizu izpada v konkurenci posameznic je bila tudi prva nosilka Dinara Safina. Ta je v dvoboju proti 18-letni Avstralki Olivii Rogowski izgubila prvi niz, v odločilnem pa že zaostajala z rezultatom 2:4 v igrah. Rusinji je nato uspel preobrat, dobila je namreč preostale štiri igre v tretjem nizu. Potem ko je najboljša slovenska igralka Srebotnikova po legendarni Mimi Jaušovec lansko sezono končala na vrhuncu – med posameznicami je bila prav ob koncu najvišje v karieri na 20. mestu lestvice WTA –, si niti po najbolj črnem scenariju ni predstavljala, da bo letošnja sezona tako težka. Sprva je imela poškodovano Ahilovo tetivo, ki jo je spremljala že prejšnjo sezono, saj je več kot pol leta igrala z bolečinami, nato pa si je v fitnesu, ko je lahko zaradi poškodbe noge obremenjevala le zgornji del telesa, poškodovala še ramo. Po daljši odsotnosti ter številnih terapijah se je tako vrnila na teniška igrišča na zadnjem letošnjem turnirju za veliki slam – odprtem prvenstvu ZDA v New Yorku, kjer pa se je morala posloviti že po prvem krogu. Od OP ZDA se sicer še ne bo povsem poslovila, saj bo zaigrala tudi v dvojicah, in sicer z 20-letno Yung-jan Chan iz Tajvana. OP ZDA (ATP), 1. kolo: Andy Murray (VBR, 2) : Ernests Gulbis (LAT) 7:5, 6:3, 7:5 Novak Đoković (SRB, 4) : Ivan Ljubičić (HRV) 6:3, 6:1, 6:3 Jo-Wilfried Tsonga (FRA, 7) : Chase Buchanan (ZDA) 6:0, 6:2, 6:1 Fernando Verdasco (ŠPA, 10) : Benjamin Becker (NEM) 7:5, 6:4, 7:5 Fernando Gonzalez (ČIL, 11) : Nicolas Massu (ČIL) 6:3, 6:3, 6:3 Marin Čilić (HRV, 16) : Ryan Sweeting (ZDA) 7:6 (2), 6:4, 7:6 (4) Viktor Troicki (SRB) - Peter Luczak (AVS) 6:3, 6:3, 1:6, 2:6, 6:1 OP ZDA (WTA), 1. krog: Dinara Safina (RUS, 1) : Olivia Rogowska (AVS) 6:7 (5), 6:2, 6:4 Jelena Dementjeva (RUS, 4) : Camille Pin (FRA) 6:1, 6:2 Jelena Janković (SRB, 5) : Roberta Vinci (ITA) 6:2, 6:3 Svetlana Kuznecova (RUS, 6) : Julia Goerges (NEM) 6:3, 6:2 Caroline Wozniacki (DAN, 9) : Galina Voskobojeva (KAZ) 6:4, 6:0 Katerina Bondarenko (UKR) : Ana Ivanović (SRB, 11) 2:6, 6:3, 7:6 (7) Nadja Petrova (RUS, 13) : Katarina Srebotnik (SLO) 6:3, 6:3 Patty Schnyder (ŠVI) : Lucie Safarova (ČEŠ) 4:6, 6:3, 7:6 (6) Jaroslava Švedova (KAZ) : Maša Zec Peškirič (SLO) 6:3, 6:3 Shahar Peer (IZR) : Agnes Szavay (MAD) 6:2, 6:2 Christina McHale (ZDA) : Polona Hercog (SLO) 6:3, 6:1 Marija Šarapova (RUS) : Cvetana Pironkova (BOL) 6:3, 6:0"
http://zurnal24.si/svet/pokopali-patriarha-alekseja-ii-37959,svet,37959,"Pokopali patriarha Alekseja II. Po večurnih slovesnostih so ruskega patriarha Alekseja II. pokopali v katedrali Kristusa Odrešenika v Moskvi. Maše za umrlim so se udeležili številni verski voditelji, predstavniki javnega življenja in visoki gostje iz tujine, ki so se ob krsti poslovili od patriarha. Mašo je vodil v soboto izbrani namestnik umrlega in hkrati njegov najverjetnejši naslednik, metropolit Smolenska iz Kaliningrada, Kiril. Med udeleženci so bili ruski predsednik Dmitrij Medvedjev in premier Vladimir Putin, voditelji drugih pravoslavnih cerkva, med njimi istanbulski ekumenski patriarh Bartolomej I. in vodja gruzijske pravoslavne cerkve Ilija II., visoka delegacija iz Vatikana ter tuji državniki, med drugim srbski predsednik Boris Tadić in beloruski predsednik Aleksander Lukašenko. Za sprevod iz katedrale Kristusa Odrešenika v katedralo Gospodovega razglašenja so v Moskvi zaprli številne ulice ter namestili okoli 6000 dodatnih pripadnikov varnostnih sil. Od pokojnega patriarha so se od sobote zvečer pa do danes zjutraj žalujoči poslovili v katedrali Kristusa Odrešenika. V katedrali se je tako zvrstilo kakih 80.000 žalujočih. Zabavnega in kulturnega programa na ruskih televizijah danes v skladu z odlokom predsednika Medvedjeva ne bo."
http://zurnal24.si/sport/zimski-sporti/vreme-botrovalo-spremembi-sporeda-v-wengnu-219570,sport,219570,"Vreme botrovalo spremembi sporeda v Wengnu Vreme še naprej kroji koledar alpskih smučarjev. Tokrat je do sprememb prišlo v urniku tekmovanj na sloviti progi Lauberhorn. Organizatorji tekme svetovnega pokala v alpskem smučanju v Wengnu so danes sporočili, da so zaradi vremenske napovedi nekoliko spremenili program tekmovanja superkombinacije, ki je na sporedu v petek. Tako bodo smučarji najprej nastopili v slalomu ob 10.30, nato pa bo ob 14. uri na sporedu še smuk. Običajno se sicer najprej vozi smuk. V soboto in nedeljo standarden program V soboto bo v Wengnu še smukaška tekma ob 12.30, v nedeljo pa bo na sporedu slalom. Prva vožnja bo ob 10.15, druga pa predvidoma ob 13.15."
https://zurnal24.si/sport/nogomet/proti-bolgariji-na-zmago-315593,sport,315593,"Proti Bolgariji na zmago! Slovenska nogometna reprezentanca bo v četrtek ob 20.45 začela nastope v ligi narodov. V Stožicah se bo pomerila z Bolgarijo. Kot sta na novinarski konferenci v Ljubljani še enkrat poudarila selektor Tomaž Kavčič in kapetan Bojan Jokić, je cilj zmaga. ""Čaka nas prava tekma, skupina je izenačena, vsak z vsakim lahko igra. Mi pa bomo šli z zmagovalno miselnostjo na zmago. Ne obljubim, da bomo zmagali, naredili pa bomo vse, da bomo,"" je uvodoma povedal Tomaž Kavčič. Bolgare so analizirali, pogledali dve tekmi, iz tega pa povlekli: ""Najprej izhajamo iz naše igre, moramo biti kompaktni. Bolgarija pa je dobra ekipa, skuša se vrniti na pota stare slave. Pričakujem odprto tekmo, kjer bodo odločale malenkosti."" Liga narodov Šport Kavčič objavlja seznam pred novim tekmovanjem Konec tedna je imel priložnost pogovarjati se z nekdanjim bolgarskim reprezentančnim napadalcem Dimitarjem Berbatovom na dobrodelni tekmi v Biljah. ""Pogovarjala sva se, niti ni vedel za to tekmo. Rekel je, da nam ne more zaželeti sreče, ker to, jasno, ne bi prišlo iz srca. Je pa v redu fant,"" je v nekoliko šaljivem tonu še povedal Kavčič. Ta večjih težav s poškodbami nima, rahlo gleženj muči Nejca Skubica, ki pa naj bi bil nared, ne bo pa igral Leo Štulac zaradi težav z zobmi. Bil pa naj bi pripravljen za nedeljsko gostovanje na Cipru. Ob odsotnosti prvega vratarja Jana Oblaka bo med vratnici stopil Vid Belec. Liga narodov Šport Reprezentantje spregovorili o Oblaku Sicer pa Kavčič pravi, da je na treningih videl dobro skupino igralcev, veliko željo in dobro delo. ""To pa je treba prenesti na igrišče, tako kot formo iz klubov."" Kapetan Bojan Jokić je še enkrat poudaril, da mora biti izhodišče junijska zmaga proti Črni gori. ""Tam smo delovali kot ekipa, bili konkretni, zabili dva gola in zmagali. Tako moramo tudi doma igrati, prevzeti pobudo in poskusiti tekmo dobiti,"" pravi Jokić. Profimedia O Bolgarih je dodal: ""Vemo, da so kakovostni, pritiskajo visoko, tako da bomo na začetku verjetno morali igrati na preskok. Ampak podobno kot oni igramo tudi mi, moramo biti nevarni za gol, tako da bo prava tekma za vse, tudi navijače. Igramo doma in gremo na zmago."" Jokić se je v karieri soočil tudi z nekaterimi bolgarskimi reprezentanti, pri čemer je izpostavil predvsem napadalca Ivelina Popova, ki igra za moskovski Spartak, in mladega napadalca sofijskega CSKA Kirila Despodova. Zanj pravi, da je prihodnost bolgarskega nogometa. Reprezentanca Šport Zajc: ""Izkoristiti moram Iličićevo odsotnost"" Nogometna zveza Slovenije sicer ni postregla s podatki o prodanih vstopnicah, bodo pa prav na četrtkovi tekmi odslužili kazen še s tekme proti Ukrajini, zapreti morajo 2000 mest na tribuni. Tekmo bodo sodili Italijani Davide Massa, Filippo Meli in Alberto Tegoni. Slovenija se je sicer doslej z Bolgari merila le v kvalifikacijah za evropsko prvenstvo 2008, ko je v gosteh izgubila z 0:3, doma pa z 0:2. Novo tekmovanje Šport Tako lahko Slovenija pride do EP V ligi narodov Slovenci igrajo v skupini 3 lige C, kjer je ob Cipru in Bolgariji še Norveška. Najboljši iz skupine se bo imel možnost prek tega tekmovanja uvrstiti na evropsko prvenstvo 2020 in napredovati v višji rang tekmovanja - ligo B."
http://zurnal24.si/sport/kosarka/eurobasket-v-sloveniji-tudi-brez-turiafa-199493,sport,199493,"EuroBasket v Sloveniji tudi brez Turiafa Z zvezdniki okrnjeno evropsko prvenstvo v košarki, ki ga bo septembra gostila Slovenija, je v torek ostalo še brez francoskega orjaka Ronnyja Turiafa. Francoska košarkarska reprezentanca bo na septembrskem evropskem prvenstvu v Sloveniji igrala brez enega prvih zvezdnikov izbrane vrste, košarkarja Los Angeles Clippers Ronnyja Turiafa. Tridesetletni košarkar se je odločil, da bo EuroBasket izpustil, ker se želi čim bolje pripraviti na novo sezono v severnoameriški ligi NBA. ""Obvestil sem zvezo, da na evropskem prvenstvu v Sloveniji ne bom igral. Posvetil se bom drugim ciljem, čim boljši pripravi na novo sezono v NBA, vzel pa si bom nekoliko več počitka, da ohranim telo,"" je za časnik L'Equipe dejal izkušeni Turiaf, ki je v karieri igral za Los Angeles Lakers, Golden State Warriors, New York Knicks, Asvel, Washington Wizards, Miami Heat in LA Clippers. Galski petelini tudi brez Noaha, Seraphina, ... Turiaf je že šesti košarkar v francoski reprezentanci, ki se je odpovedal pozivu selektorja Vincenta Colleta za nastop na EuroBasketu v Sloveniji. Pred njim so to storili tudi zvezdniki Yoakim Noah, Kevin Seraphin, Ian Mahinmi, Ali Traoré in Ludovic Vaty. Francija bo na EP v Sloveniji igrala v skupini A z Nemčijo, Izraelom, Veliko Britanijo, Ukrajino in Belgijo."
https://zurnal24.si/magazin/vip/sanja-grohar-objavila-video-s-svoje-sanjske-poroke-316055,magazin,316055,"Sanja Grohar objavila video s svoje sanjske poroke Sanja Grohar razkrila podrobnosti s svoje sanjske poroke. Sanja Grohar se je poročila konec avgusta. Svojemu Mateju je večno zvestobo obljubila v Žički Kartuziji. ""Zaljubila sva se v energijo, ki jo oddaja. Ko sva si ogledovala različne lokacije, je Žička Kartuzija resnično izstopala,“ je na svojem blogu zapisala novopečena gospa Kovič in v svojem zapisu še razkrila, da je bilo na poroki prisotnih le 57 svatov, saj sta si želela poroke v krogu najbližjih. ""Ne moreva ubesediti, kako lep dan je bil. Toliko solz sreče. Z nama so se smejali, jokali, plesali. Presrečna, da imava ob sebi toliko ljudi, ki naju imajo radi. Če bi le lahko, bi ustavila čas zato, da se ta dan ne bi nikoli končal. /.../ Ko sem stopila na belo preprogo, si nisem upala pogledati najinih svatov, niti Mateja, saj sem vedela, da se bom “zlomila”. Pa sem ga pogledala, seveda, kaj pa drugega. Jokala sva oba. V bistvu smo jokali vsi, še fotografinja. Izmenjala sva si zaobljube in težko je bilo izgovoriti vse te besede. Na koncu moje zaobljube sem naznanila, da je z nama tudi najino malo veselje in tako so za mojo nosečnost izvedeli še tisti, ki tega niso vedeli. “ Sanji, ki je na poroki nosila dve obleki, in Mateju sta pri organiziranju poroke pomagala poročna organizatorja. ""Midva sva vse rezervirala leto in pol prej in bilo je ravno prav. Lokacijo, organizatorja, fotografinjo, band … Verjemite mi, prihranile boste veliko stresa. Od rož, ostale dekoracije, kontaktiranja vseh izvajalcev, urnik, hrana … Midva si nisva želela beliti glave s tem, sploh pa ne na najin dan.“ Svoj prvi ples kot mož in žena sta zaplesala ob pesmi Just the two of us (Bill Whiter), ki ju spremlja že od začetka njune ljubezni. Paru želimo vse najlepše. Magazin Ne boste verjeli, kako okrogla je Sanja Grohar"
https://zurnal24.si/sport/policija-preprecila-kaos-v-marseillu-272863,sport,272863,"Policija preprečila kaos v Marseillu Pred tekmo skupine F na stadionu v Marseillu je prišlo do spopadov med varnostniki in madžarskimi navijači. Navijaši izgredi na evropskem prvenstvu v Franciji se nadaljujejo. Tokrat so bili na delu madžarski huligani, ki so se pred tekmo z Islandijo spopadli z varnostniki na stadionu Stade Vélodrome. Avtogol strl srca Islandcev Približno 100 madžarskih navijačev je želelo preplezati ogrado, da bi se na drugi strani za golom pridružili še eni skupini rojakov, vendar so jim varnostniki to poskušali preprečiti, zato je prišlo do prerivanja in fizičnega obračunavanja. Varnostniki so se nato umaknili in številni navijači so preplezali ogrado, preden je na prizorišče prispela policija in naredila konec kaotičnim razmeram v Marseillu.Islandci so bili pred prvo zmago na Euru 2016, nato pa je Madžarom v 87. minuti do točke z avtogolom (1:1) pomagal Birkir Már Sævarsson."
https://zurnal24.si/slovenija/napovedali-prihod-novih-blagovnih-znamk-315753,slovenija,315753,"Napovedali prihod novih blagovnih znamk Gradnja nakupovalnega središča v Šiški po načrtih, za najem prostorov velik interes. Gradnja velikega nakupovalnega središča v Šiški poteka po načrtih, bolj jasna časovnica glede odprtja pa bo znana sredi prihodnjega leta, je povedal direktor Cityparka in vodja projekta Šiška pri družbi SES Toni Pugelj. Za zdaj tako ostaja pri predvidenem odprtju konec 2019, interes za najem prostorov pa je po Pugljevih besedah izjemen. Na dovoljenje čakali več let Investicija v gradnjo centra, ki se bo skupno razprostiral na 106.000 kvadratnih metrih površin, medtem ko bo trgovski del zaobjemal okoli 32.000 kvadratnih metrov, je ocenjena na približno 150 milijonov evrov. V družbi SES, ki upravlja s 30 nakupovalnimi središči po Evropi, od tega štirimi v Sloveniji, so morali na zeleno luč zanj zaradi različnih zapletov čakati več let, gradnja pa je stekla junija lani. Ob Celovški cesti Slovenija Šoping centra zaradi dveh sosedov še ni Žurnal24 Na vprašanje, če se Ljubljani z novim centrom, ki bo sicer nekoliko manjši od Cityparka v BTC, obetajo kakšne nove trgovine oz. blagovne znamke, je Pugelj odgovoril, da za nakupovalni center, ki bo zgrajen v petih nadstropjih, vlada izjemen interes na strani potencialnih najemnikov prostorov oz. trgovcev. V novem centru bo 90 trgovin Po njegovih besedah je prvenstvena naloga SES v Šiški med sosesko Celovški dvori in severno ljubljansko obvoznico narediti optimalno kombinacijo ponudnikov. Zagotovil je, da se bodo potrudili pripeljati tudi nove blagovne znamke, ki jih v Sloveniji do sedaj še ni bilo. Več ni želel razkriti, natančnejše informacije pa bodo po njegovih zagotovilih pravočasno sporočili. Skupaj bo v centru Šiška 90 trgovin in restavracij, trgovina Interspar pa bo zasedala približno 15 odstotkov nakupovalnih površin, kar je primerljivo z drugimi nakupovalnimi centri, ki jih upravlja SES. Osnovni namen SES je sicer, da bo v nakupovalnem središču prisotna ponudba, ki je zaenkrat v tem gosto naseljenem predelu Ljubljane ni. Glede Cityparka manj skrivnostni SES medtem trenutno v Cityparku izvaja prenovo dela nakupovalnega centra. Natančna časovnica odprtja celotnega prenovljenega dela je po Pugljevih navedbah še v izdelavi in dogovorih, delno odprtje je predvideno za letošnji november. Slovenija Razkrili podrobnosti nakupovalnega centra v Šiški Takrat bodo obiskovalcem, tako Pugelj, na voljo nove samostojne trgovine in lokali Samsung, Slowatch in atraktiven gostinski ponudnik, katerega imena pa še ne izdajajo, ter prenovljene trgovine Hervis, Fred Perry, Just-R, YMS, Humanic in Samsonite. Pozneje se bo pridružil še poljski trgovec z oblačili Reserved, ki na novo vstopa na slovenski trg. Pugelj je napovedal še, da bodo konec leta v Cityparku odprli še butično trgovino Nestlejeve znamke kav Nespresso. V Slovenijo sicer prihaja tudi irska veriga trgovin s cenovno ugodnimi oblačili in modnimi dodatki Primark, ki naj bi, kot so poročali mediji, prišla prav v severni del Cityparka, kjer poteka prenova, zasedla pa naj bi prostore nekdanje trgovine Kastner & Öhler. dezurni@zurnal24.si"
http://zurnal24.si/sport/nogomet/redsi-se-enkrat-razocarali-76939,sport,76939,"Redsi še enkrat razočarali Chelsea je na gostovanju pri Manchestru Unitedu dosegel veliko zmago (2:1) in storil velik korak k naslovu prvaka. Arsenal v zadnji minuti prek Wolvesov (1:0). Liverpool le remiziral. Že v petek je Robert Koren na tekmi West Bromwicha proti Leicestru zabil kar dva gola (3:0). Liverpool letošnjo sezono nadaljuje z neprepričljivimi predstavami. Redsi so tokrat razočarali v 33. kolu Premier League. Na gostovanju pri Birminghamu so le remizirali (1:1). Rdeči so prek kapetana Stevena Gerrarda povedli v 46. minuti, a vodstva nato niso uspeli zadržati do konca srečanja. Domači so namreč izenačili deset minut kasneje. Liverpool je imel do konca tekme kar nekaj lepih priložnosti za zmago, a so bili strelci premalo natančni.Vrhunci tekme med Birminghamom in Liverpoolom: Manchester City ponižal BurnleyNeverjetni trije goli v prvih sedmih minutah so Manchester City torpedirali do visoke zmage pri Burnleyju (1:6), ki je po novi blamaži že izgubljen za Premier League. Trije zadetki Cityja so najboljši začetek tekme po letu 1993, ko je Tottenham podobno hitro povedel proti Oldhamu. Neverjetno revijo zadetkov je začel Emmanuel Adebayor, napadalcu Toga pa so se kasneje pridružili še Craig Bellamy, Carlos Tevez in Patrick Vieira za neverjetnih 0:5 ob polčasu. Branilec Vincent Kompany je v nadaljevanju še povišal rezultat, vsaj malo pa ga je omilil Steven Fletcher. Citizens so si z visoko zmago izdatno popravili gol razliko in na četrtem mestu zamenjali Spurse. Bendtnerjeva glava zlata za ArsenalS praktično zadnjim strelom na tekmi je Arsenal na domačem Emiratesu izsilil zmago proti Wolverhamptonu (1:0) in se spet priključil vodilnemu dvojcu na vrhu Premier League. Podajo Bacaryja Sagnaja je v 94. minuti v gol z glavo spremenil Nicklas Bendtner in topničarje, ki imajo do konca sezone najlažji razpored, izstrelil le točko za Manchestrom Unitedom in tri za vodilnim Chelseajem. Wolvesi so se z igralcem manj (v 66. minuti je bil strogo izključen Karl Henry) junaško borili vse do konca, a kot že nekajkrat letos je Mick McCarthy s svojim moštvom ostal praznih rok in brez točke, ki bi volkove še bolj oddaljila od mest za izpad. Vrhunci tekme na Emiratesu med Arsenalom in Wolverhamptonom: Velik moder korak k naslovuTudi zadetek lanskega junaka Federica Machede je bil premalo za Manchester United, ki je doma izgubil pomembno tekmo v bitki za naslov. Chelsea je s trenutkom navdiha Florenta Maloudaja in ščepcem improvizacije Joa Cola povedel na velikem derbiju na Old Traffordu, vragi pa brez poškodovanega Wayna Rooneyja niso zmogli resnejšega odgovora. Dider Drogba je s klopi in tudi prepovedanega položaja v drugem polčasu povišal na 2:0, končni rezultat pa je tudi s pomočjo roke postavil Macheda. Chelsea je tako pet tekem pred koncem prevzel vodstvo na vrhu lestvice, kjer zdaj vodi za dve točki pred Unitedom, modri pa so še na peti letošnji tekmi s klubi velike četverice ostali neporaženi. Pred očmi angleškega boksarskega šampiona Davida Hayea, ki bo le dobre štiri kilometre stran v soboto zvečer branil svoj šampionski pas v seriji WBA proti Johnu Ruizu, so modri bolje začeli in bili nevarnejši v ""stari dobri"" postavitvi 4-3-3 z Nicolasom Anelkajem kot osamljenim napadalcem. Medtem, ko se Dimitar Berbatov v podobnem položaju ni najbolje znašel, so gostje povedli - znova navdušujoči Malouda je s solo prodorom razrezal obrambo rdečih vragov in podal po tleh pred vrata Edwina Van Der Sarja, kjer je žogo s ""petko"" v mrežo poslal Cole. Pravega odgovora s strani domačih ni bilo, je pa za nekaj kontroverznih odločitev poskrbel glavni sodnik Mike Dean. Delilec pravice, znan po svojem (pre)pogostem dosojanju najstrožjih kazni, je spregledal očitna prekrška nad Ji-Sung Parkom na eni in Anelkajem na drugi strani. Žal, ni ostalo le pri teh napakah. Dean in njegov pomočnik sta v drugem polčasu spregledala prepovedan položaj, v katerem se je znašel rezervist Dider Drogba, a se napadalec Slonokoščene obale pred novim selektorjem Svenom-Göranom Erikssonom na tribuni s tem ni preveč obremenjeval in zabil žogo mimo Van der Sarja. Po lepem prodoru Nanija je srečno znižal golobradi Macheda, ki je lani tako fantastično rešil United proti Astonu Villi (3:2) v zadnjih sekundah. Toda tudi težko pričakovani povratek Italijana je bil na koncu mnogo premalo za United, ki bo upe zdaj polagal na večne rivale Liverpool, h katerim na eni izmed zadnjih ligaških tekem še potuje Chelsea. Vrhunci tekme na Old Traffordu med Manchestrom Unitedom in Chelseajem: Bent ""strašil"" nekdanje soigralcePreprosto moralo se je zgoditi - Darren Bent, prvi strelec Sunderlanda, je nekdanjim delodajalcem Tottenhamu zabil že v prvih 30 sekundah tekme na Stadium of Light in iz enajstmetrovke povišal še na 2:0. Heurelho Gomes je z izjemno obrambo ustavil njegov hat-trick, ko je imel Bent na voljo še drug strel iz najstrožje kazni, a Spursi se vse do konca tekme niso pobrali, kljub še drugi zapravljeni enajstmetrovki Benta. Njihov poraz bo razveselil tekmece za četrto mesto, kjer se jim je z zmago v Boltonu približala Aston Villa (1:0), podobno pa lahko storita tudi Manchester City in Liverpool. Vrhunci s tekme med Sunderlandom in Tottenham Hotspur: Vrhunci gostovanja Astona Ville pri Boltonu: Vrhunci remija med Portsmouthom in Blackburnom: Vrhunci z obračuna na stadionu Britannia med Stoke Cityjem in Hull Cityjem: Premier League, 33. kolo Lestvica:1. Chelsea 742. Man. United 723. Arsenal 714. Man. City 59 (-1)5. Tottenham 58 (-1)...18. Hull City 27 (-1)19. Burnley 2420. Portsmouth 14 Manchester United : Chelsea 1:2 (0:1) Macheda (81); Cole (20), Drogba (79) Arsenal : Wolverhampton 1:0 (0:0)Bendtner (90)RK: Henry (66/Wolverhampton)Bolton : Aston Villa 0:1 (0:1)A. Young (11) Portsmouth : Blackburn 0:0RK: Vanden Borre (60/Portsmouth)Stoke City : Hull City 2:0 (1:0)Fuller (6), Lawrence (90)Sunderland : Tottenham 3:1 (2:0)Bent (1, 29/11-m), Zenden (86); Crouch (72) Burnley : Manchester City 1:6 (0:5)Fletcher (71); Adebayor (4, 45), Bellamy (5), Tevez (7), Vieira (20), Kompany (58)Birmingham : Liverpool 1:1 (0:0)Ridgewell (56); Gerrard (46)Fulham : Wigan 2:1 (0:1)Okaka Chuka (47), Hangeland (58); Scotland (34)Everton : West Ham 2:2 (1:0)Biljaletdinov (24), Yakubu (85); Costa (60), Ilan (87)"
https://zurnal24.si/magazin/horoskop-in-numerologija/dnevni-horoskop-za-ponedeljek-1-oktobra-316664,magazin,316664,"Dnevni horoskop za ponedeljek, 1. oktobra To piše v zvezdah. OVEN Splošno: Danes boste predani službi in osredotočeni na delo. Zdelo se vam bo, da nimate težav. Vsekakor boste pri svojem delu zelo uspešni. Mnogi se boste veselili večera s prijatelji, zato boste že dopoldne razmišljali o norčijah, ki jih boste uganjali. Sprva delo, potem vse ostalo. Pazite na bolečine v križu! Izogibajte se pretiranemu sedenju. Ljubezen: Samski boste izgubili občutek razneženosti. Mnogi boste danes sami sebi zadosti, zato boste lahko postavili ljubljeno osebo na stranski tir. Pazite predvsem predstavniki moškega spola. Ne bodite sebični, saj bi nato svoje vedenje hitro obžalovali. V popoldanskih urah obstaja verjetnost prepirov. Vezani, partner bo lahko razočaran nad vašim ravnanjem. Ljubezen: 3 Služba: 5 Zdravje: 2 BIK Splošno: Pred vami je ogromno stabilnosti na področju dela, zato zaupajte vase. Izrazite željo po napredovanju in bolj pestrem delu. Naj vas ne bo strah. Dokažite, da ste sposobni in videli boste, da vas bodo tudi nadrejeni videli v tej luči. Ne dvomite več. Ne sprašujte prijateljev in bližnjih za nasvete. Vsekakor boste sami stopili na pravo pot. Ljubezen: Tisti, ki ste samski, bodite zelo pozorni. Pred vami je zagotovo obdobje, v katerem se boste zaljubili na novo. Že danes se bodo vaše oči osredotočile na prav določeno osebo. Tudi tisti, ki ste vezani, bodite pripravljeni. Spremembe, po katerih hrepenite, se ne bodo odražale le pri delu, ampak tudi v ljubezenskem življenju. Ustvarjanje skupnega življenja in družine ni več daleč stran. Ljubezen: 4 Služba: 5 Zdravje: 5 DVOJČKA Splošno: Čutili boste potrebo po fizični aktivnosti. Zdelo se vam bo, da vaše telo kliče na pomoč in da mu do sedaj niste prisluhnili. Res je. Dodatni kilogrami se lahko pričnejo hitro kopičiti, zato je vsekakor skrajni čas, da ukrepate. Delovni dan bo danes minil zelo hitro, saj bo vaša raven koncentracije izvrstna. Pazite le na to, da boste svojemu telesu privoščili dovolj rekreacije. Pričakujte finančni priliv. Ljubezen: Samski boste presrečni. Tisti, ki ste v fazi spoznavanja določene osebe, boste čutili, da ste končno spoznali nekoga, za katerega se je vredno truditi. Mnogi se boste prav danes odpravili na zmenek. Vezani boste sprva zanikali svoje občutke. Prepustite se toku življenja in zaupajte partnerju! Zaupanje je temelj vsakega razmerja. Ljubezen: 4 Služba: 5 Zdravje: 3 RAK Splošno: Danes boste razmišljali o denarni situaciji. Skušajte poiskati nove rešitve, ki vam bodo omogočile stabilnejše finančno stanje. Pri delu boste ohranili upanje in pozitiven pristop. Morda si želite več, kot vam je trenutno dosegljivo, toda z vztrajanjem in zagnanostjo boste prišli daleč. Obdržite svojo ambicioznost tudi v slabših trenutkih. Ljubezen: V sebi boste danes čutili nov zagon. Ob sebi imate zagotovo pravega partnerja, a vajin odnos je potrebno dopolnjevati in izboljševati. Vsekakor boste danes dokazali, koliko vam pomeni razmerje, ki ga imate. V zgodnjih večernih urah pričakujte obilo romantičnih in iskrivih trenutkov. Samski, spremembe so na poti, ne bojite se jih, saj bodo te zelo pozitivne za vas. Ljubezen: 4 Služba: 4 Zdravje: 5 LEV Splošno: Na delovnem mestu boste morali biti danes zelo odzivni. Pred vami so nove delovne obveznosti in tokrat ne boste smeli pokazati skeptičnosti. Pokažite svoje znanje in pripravljenost do dela. Vsekakor bodo končni rezultati izvrstni. Današnji dan vas bo zelo utrudil, zato se boste domov vrnili povsem izžeti in brez moči. Privoščite si počitek. Ljubezen: Samski se boste danes znašli pred novim ciljem. Vse, kar si želite v ljubezni, boste lahko dosegli. Zvezde bodo končno posijale na vas, zato se ne bojte več. Tvegajte in videli boste, da vam bo končni rezultat pisan na kožo. Tisti, ki ste že v ustaljenem odnosu, postavite ljubezen v ospredje, saj vam bo v težjih trenutkih dajala voljo do življenja. Ne iščite težav tam, kjer jih ni! Ljubezen: 4 Služba: 4 Zdravje: 3 DEVICA Splošno: Pri delu boste danes prejeli zares dobre novice, ki vas bodo presenetile v vseh ozirih. Povsem nepričakovano se bodo delovne okoliščine obrnile vam v prid. Morda bo nekdo odšel z višjega delovnega položaja, predlagani pa boste prav vi. Ne zamudite priložnosti! Svetujemo vam, da budno spremljate okoliščine, ki se bodo danes pojavile v službenem okolju. Ljubezen: Še nedavno ste bili razočarani v ljubezni, toda danes bodo v vaše življenje stopili povsem drugačni občutki. Polno veselja, upanja in ljubezni lahko pričakujete že v popoldanskih urah. Prav je, da nikoli ne izgubite upanja, saj za dežjem vedno posije sonce. Tako bo tudi v vašem primeru. Vezani boste danes ugotovili, česa si želite. Zbližanju s partnerjem se ne boste izognili. Ljubezen: 4 Služba: 5 Zdravje: 4 TEHTNICA Splošno: Nabrali ste si novih moči, zato boste mirni in preudarni. Pri delu se boste morali danes dokazati, pokažite svoje sposobnosti. Čutili boste, da je čas, da zablestite v vsej svoji podobi. Vsekakor bo današnji dan zelo naporen. Pazite na svoje počutje, saj se bodo lahko že v zgodnjih urah pojavili glavoboli. Nihanje v pritisku se bo odražalo še popoldan. Pijte dovolj tekočine. Ljubezen: V ljubezenskem življenju so pred vami zares velike spremembe. Čutili boste, da ste končno sprejeli pravo odločitev. Tisti, ki že imate ustaljen odnos, boste pričeli graditi na partnerskem odnosu. Popravili boste napake, ki ste jih naredili v preteklosti. Zdelo se bo, da razumsko pristopate k srčnim vprašanjem. Samski boste danes naredili prvi korak. Vzpostavili boste stik s simpatijo! Ljubezen: 4 Služba: 5 Zdravje: 4 ŠKORPIJON Splošno: Pri delu boste danes občutili praznino in dolgočasje. Zdelo se vam bo, da delo postaja muka. Prav tako vas ne bo izpopolnjevalo, ampak ravno nasprotno. Zdelo se vam bo, da vam pobere vso notranjo energijo, medtem ko ne dobite prav veliko nazaj. Res je čas, da premislite o možnostih, ki jih imate. Vsekakor vam svetujemo, da se ne prenaglite s hitrimi odločitvami. Ljubezen: Privoščili si boste obilo razvajanja. Delo vas bo povsem utrudilo. Zdelo se vam bo, da potrebujete sprostitev, toda v dvoje. Če vam finančno stanje ne dopušča obisk wellnesa, ne skrbite. V domačo kad natočite vročo vodo, prižgite svečke in odprite penino. Ugotovili boste, da lahko sami pričarate romantično vzdušje. Vezani boste presenetili svojega partnerja. Ljubezen: 4 Služba: 2 Zdravje: 3 STRELEC Splošno: Počutili se boste odlično, saj ste se včeraj razvedrili, povsem ste odmislili delo. Danes je nov delovni dan, ki pa ne bo tako miren, kot ste morda pričakovali. Pri delu se boste morali soočiti s prav neprijetno oviro. Administrative zadeve vam bodo kratile mir in pobirale energijo, ki ste si jo nabrali včeraj. Ohranite mirno kri in se predajte delu. Videli boste, da vas čaka lepši večer. Ljubezen: Začutili boste, kako veliko srce imate v resnici. Oseba, ki je ob vas, bo navdušena, saj boste danes izkazovali vso naklonjenost le njej. V vas je veliko ljubezni, toliko, da boste presenetili še sami sebe. Do sedaj niste vedeli, da lahko izrazite toliko občutkov. Večer bo za vas prečudovit. Tisti, ki ste vezani, pričakujte nepopisne trenutke s svojim partnerjem. Ljubezen: 5 Služba: 3 Zdravje: 4 KOZOROG Splošno: Danes se boste počutili bolje, vsekakor pa vas bo mučilo določeno vprašanje. Imeli boste pomisleke zaradi vašega finančnega stanja. Zdelo se vam bo, da nikakor ne boste mogli poplačati vsega. Pričnite varčevati pri majhnih stvareh. Odpovejte se razvadam in sami poskrbite za lastno razvedrilo. Videli boste, da vam lahko uspe. Ravnanje z denarjem mora temeljiti na racionalnosti. Ljubezen: Danes vas bodo obdajali dvomi. Predstavniki moškega spola boste čutili, da vas ovira preteklo dogajanje na ljubezenskem področju. Čas je, da greste dalje. Vsekakor morate tvegati, saj je v vaši bližini oseba, ki vam je morda pisana na kožo. Ne zaprite vrata sreči. Videli boste, da boste lahko ljubili in bili ponovno ljubljeni. Tvegajte! Ljubezen: 3 Služba: 3 Zdravje: 4 VODNAR Splošno: Nov dan boste pričeli rahlo zadržano. Čutili boste, da vas ovira misel na delo, saj si boste želeli poležavanja in sprostitve. Motivirajte se sami. Povsem normalno je, da vam občasno primanjkuje delovnega zagona, toda obudite ga sami. Po napornem delovniku si privoščite krajši sprehod ali oddih v naravi. Čutili boste, da je sprostitev tisto, kar zares potrebujete. Ljubezen: Še vedno boste uživali v ljubezenskem vzdušju. Zdelo se vam bo, da vidite življenje s pozitivne plati. Prav je tako. Tisti, ki ste vezani, boste morali biti danes previdnejši, saj bo lahko v popoldanskih urah prišlo do nesoglasij med vama s partnerjem. Ohranite mirno kri in ne bodite tako eksplozivni. V večernih urah se boste lahko še vedno prepustili romantičnemu vzdušju. Ljubezen: 4 Služba: 3 Zdravje: 4 RIBI Splošno: Dan bo za vas zelo naporen. Zdelo se vam bo, da potrebujete dopust, toda vsekakor ga sedaj ne boste dobili. Mnogo delovnih nalog je v vaših rokah in nikogar ni, ki bi vas lahko nadomestil. Čeprav bo delovni dan naporen, si lahko privoščite kakovostno preživljanje prostega časa. Sprehodi, tek ali druge fizične aktivnosti bodo na urniku prav danes. Ljubezen: Delovnik bo naporen, zato boste mnogi čakali, da se boste zatekli v objem partnerja. Odlično se bosta razumela, saj bo med vama še vedno harmonija včerajšnjega dne. Zbližanje, po katerem sta tako hrepenela, je tu. Cenite ga. Tudi tisti, ki ste samski, boste posvetili čas prijatelju oziroma znancu. Pred vami je večer, ko se bo pričelo podrobno spoznavanje. Ljubezen: 4 Služba: 4 Zdravje: 3"
http://zurnal24.si/sport/nogomet/srecko-s-preverjeno-formulo-181772,sport,181772,"Srečko s preverjeno formulo Slovenska nogometna reprezentanca bo v sredo ob 18. uri v Stožicah igrala prijateljsko tekmo z Bosno in Hercegovino. Izbranci Srečka Katanca so danes v Ljubljani opravili še drugi trening, po katerem je bolj ali manj jasno, da bo Slovenija igrala s tremi branilci. ""Zavel je nov veter, imamo nov koncept, nov sistem igre s tremi branilci. Poznamo ga, bomo pa videli, kako bo vse skupaj delovalo. Za zdaj ni nobenih težav,"" je tik pred današnjim treningom, ki se ga zaradi zdravstvenih težav ni aktivno udeležil Josip Iličić, povedal Marko Šuler, eden izmed tistih, ki bodo zadnja prepreka za napadalce BiH pred vratarjem Samirjem Handanovićem. Šuler se sicer spominja zadnje tekme z ekipo, ki jo zdaj vodi Safet Sušić. V Mariboru je leta 2008 na prijateljskem obračunu sicer le sedel na klopi, a takrat doživel še tretji poraz Slovenije na tretji medsebojni tekmi z BiH. ""Takrat je bil izid 4:3 za goste. To je zelo privlačno za gledalce, manj pa za nas, branilce,"" se je spomnil Šuler in pred jutrišnjo tekmo napovedal: ""Nasproti si bosta stali ekipi, ki hočeta igrati. Tudi mi igramo privlačen nogomet. Tekma bo po moje zanimiva, sam pa upam, da ne bo kake 'goleade'."" Čeprav Slovenija BiH še ni premagala, pa Šulerja to ne skrbi preveč. ""Tradicije so za to, da se rušijo. Se mi zdi, da je lep čas, da se nekaj naredi. Mislim, da bo to prava tekma, ki nam lahko veliko prinese,"" je še povedal slovenski branilec in se ozrl še na delo pod novim ""šefom"": ""Vsak trener ima svoj način dela, od vedenja v hotelu do igrišča. Je pa vse skupaj pozitivno, tudi javnost to čuti. Vsi pogoji so optimalni in lahko začnemo s pozitivne ničle. Imamo vse pogoje, da nekaj naredimo, zdaj je na nas, da to uresničimo."" Krhin: ""Vsi smo nasmejani"" Dela s Katancem se veseli tudi Rene Krhin, ki bo v osrčju zvezne vrste: ""Gotovo se vsi veselimo dela z novim selektorjem. Vzdušje je odlično, vsi smo nasmejani, dobre volje. Kar je bilo, je pozabljeno, moramo gledati naprej in na vsaki tekmi osvojiti čim več točk."" Saša Despot Na sredini tekmi bo Katanec bržčas začel s postavo: Samir Handanović v vratih, Šuler, Branko Ilić in Boštjan Cesar, Bojan Jokić, Mišo Brečko, Krhin, Goran Cvijanović, Valter Birsa, Andraž Kirm in Tim Matavž. Ali bo ta postava kos Bosni in Hercegovini, bo znano jutri malo pred 20. uro. Je pa Katanec večkrat poudaril, da zanj sredin tekmec trenutno gotovo sodi med najboljših deset reprezentanc na svetu. ""Če je temu tako, potem bo on verjetno zadovoljen z neodločenim izidom,"" je na novinarski konferenci v Ljubljani malce v šali povedal selektor BiH Sušić in nadaljeval: ""Upam, da bo dobra tekma. Mi bomo igrali odprto, poskušali bomo zadeti. Upam pa, da bodo tudi Slovenci tako igrali in da bo to pravi spektakel, da bo veliko priložnosti, veliko golov. Na koncu naj bo 3:3, zakaj pa ne?"""
http://zurnal24.si/sport/kosarka/ibaka-in-mirotic-naslednja-v-vrsti-odpovedi-199272,sport,199272,"Ibaka in Mirotić naslednja v vrsti odpovedi Španski mediji poročajo, da bo EuroBasket v Sloveniji poleg Juana Carlosa Navarra in Paua Gasola verjetno izpustil tudi Serge Ibaka, medtem ko je vprašljiv tudi Nikola Mirotić. Španski selektor Juan Antonio Orenga bo prvi veliki turnir po prevzemu krmila reprezentance očitno moral odigrati tudi brez naturaliziranega orjaka Serga Ibake, člana Oklahome City Thunder v severnoameriški ligi NBA. Orenga je že prej ostal brez prvih zvezdnikov Juana Carlosa Navarra in Paua Gasola, potem ko sta vodilna košarkarja aktualnih evropskih prvakov opravila operativna posega. Končni seznam za EuroBasket v Sloveniji bo Orenga objavil naslednji teden. Še vedno nista rekla ""ne"" niti ""da"" Na njem morda ne bo niti še enega naturaliziranega reprezentanta, črnogorskega člana Real Madrida Nikole Mirotića, toda pri Španski košarkarski zvezi (FEB) zagotavljajo, da na odločitev obeh košarkarjev še čakajo. ""V pimeru Ibake in Mirotića še vedno obstajajo dvomi. Pri FEB zagotavljajo, da Ibaka še vedno ni rekel 'ne', čeprav je zelo malo možnosti, da bo igral. Težava je, da Mirotić tudi še ni rekel 'da', tako da se igra pod košem vedno bolj otežuje,"" pišejo pri spletnem portalu španskega dnevnika AS (www.as.com). Mlajši Gasol bo igral Kolegi iz Madrida še dodajajo, da bodo v Sloveniji, kjer bodo Španci v skupinskem delu poleg domače reprezentance v Celju igrali še s Poljsko, Hrvaško, Češko in Gruzijo, gotovo nastopili naslednji košarkarji: José Calderón, Ricky Rubio, Sergio Rodríguez, Rudy Fernández, Sergio Llull, Alex Mumbrú, Fernando San Emeterio, Marc Gasol in Víctor Claver."
http://zurnal24.si/sport/nogomet/inzaghi-se-ne-vidi-ob-ancelottiju-250994,sport,250994,"Inzaghi se ne vidi ob Ancelottiju Trener AC Milana je priznal, da je seznanjem z obiskom Adriana Gallianija, ki se je v Madridu pogovarjal s Carlom Ancelottijem
 Podpredsednik italijanskega kluba Adriano Gallini se je v tem tednu mudil v Madridu, kjer je poskušal Carla Ancelottija prepričati, naj se vrne na San Siro. Aktualni trener rossonerov Filippo Inzaghi je bil o pogovorih z nekdanjim strategom obveščen, vendar vztraja, da ima s klubom še vedno sklenjeno pogodbo, zato namerava nadaljevati s svojim delom, dokler ga vodstvo kluba ne bo odstavilo s položaja.''Ni problema,'' je Gallianijev obisk v španski prestolnici komentiral Inzaghi. ''Povedali so mi vnaprej. Hvaležen sem Milanu in še vedno imam pogodbo. Poskušal se bom pripraviti na naslednjo sezono, dokler ne rečejo drugače. Po 10 mesecih veliko bolje razumem ekipo in okolje. Prepričan sem, da se lahko izboljšamo,'' je dodal nekdanji napadalec kluba.''Biti trener ima pozitivne in negativne plati. Če se bo klub odločil, da me zamenja, mu bom hvaležen in nadaljeval drugje. Če ne, se bom trudil za dobre rezultate. Še vedno imam pogodbo in nisem obupal. Menim, da je Milan popolna izbira zame in upam, da bom lahko nadaljeval. Ali bi lahko delal z Ancelottijem? Kaj to pomeni? Treniral bom naslednjih 30 let in zavedam se svojih idej, močnih točk in delovne etike. Nepredstavljivo je, da bi ostal in opravljal drugo vlogo. Jaz sem trener. Ancelotti je moj dober prijatelj in z njim nimam nobenih težav,'' je zatrdil Inzaghi, ki je pod taktirko italijanskega stratega igral od leta 2001 do 2009."
http://zurnal24.si/magazin/film-glasba-tv/resnica-napeta-kot-fikcija-225480,magazin,225480,"Resnica, napeta kot fikcija Dokumentarni filmi. Lahko so tako romantični, komični, napeti in neverjetni, kot da bi bili igrani. ""Letošnji festival je poln bodisi karizmatičnih, 'filmskih' likov bodisi intrigantnih zgodb, ki se berejo kot napeta fikcija,"" program 16. Festivala dokumentarnega filma (FDF), ki bo v Cankarjevem domu in Slovenski kinoteki potekal med 13. in 20. marcem, opisuje programski direktor Simon Popek. FDF v primerjavi s festivalom Liffe med gledalci morda ni tako priljubljen, vendar to še ne pomeni, da ni enako zanimiv. Tudi dokumentarci, kot poudarja Popek, pripovedujejo zgodbe, resnice in laži, saj ""gledamo tudi komedije, romantične zgodbe in trilerje pa navdušujoče protagoniste, o katerih bi morali poleg dokumentarca že zdavnaj posneti igrani film"". To s programom dokazuje letošnja filmska bera, v kateri so se med drugim znašli odlični Berkeley v režiji Fredericka Wisemana, letošnji nominiranec za oskarja za najboljši tujejezični film Slika, ki je ni, na Sundanceu kot najboljši dokumentarni film nagrajena Vrnitev v Homs, zmagovalec festivala v Rimu Tir, mehiška Narko kultura in navsezadnje tudi slovenski Banditenkinder: Slovenskemu narodu ukradeni otroci. Ukradeni otroci Maje Weiss V edinem slovenskem dokumentarcu na festivalu bodo gledalci po besedah režiserke Maje Weiss, ki je film pripravljala dve leti in ga posnela v petih državah, spoznali zgodbo leta 1942 ukradenih 650 otrok iz Spodnje Štajerske in delno Gorenjske, ki so bili odpeljani v nemška taborišča. Tam so preživeli tri leta, medtem ko so jim očete v večini pobili kot talce, matere pa so umrle v Auschwitzu. ""Gledalci bodo spoznali veliko zgodbo, za katero upam, da bo postala del slovenske zgodovine – ne samo filmske, ampak tudi nacionalne,"" si za ukradene otroke, o katerih je spregovorila ob pomoči Društva taboriščnikov – ukradenih otrok, želi Weissova in dodaja, da so bili ti otroci, ki so danes stari več kot 70 let, ideološko zlorabljeni tako v Nemčiji kot Sloveniji."
https://zurnal24.si/magazin/film-glasba-tv/elvis-jackson-snemali-na-2200-metrih-154243,magazin,154243,"Elvis Jackson snemali na 2.200 metrih Punk rokerji Elvis Jackson so svoj novi videospot za pesem This Time posneli na 2.200 metrih nadmorske višine, kar je bil za njih najvišji oder, na katerem so kdajkoli nastopali.  Slovenska zasedba Elvis Jackson je po videospotih za pesmi Not Here To Pray, Wake me Up! in Street 45 z aktualnega albuma Against The Gravity zdaj posnela še videospot za singel This Time, ki je sicer za naše punk rokerje nekoliko neobičajna pesem, morda celo najbolj melodična v štirinajstih letih delovanja. Zanjo so prejeli dobre komentarje iz Velike Britanije oziroma od tamkajšnjih priznanih nacionalnih radijskih medijev (Kerrang!, Q, Total Rock, Planet Rock in BBC), zato so se odločili, da je čas, da za melodično, sproščeno in tako rekoč baladno pesem posnamejo videospot. In ker se fantje radi prepustijo toku dogodkov, so se odločili, da ga bodo posneli na snegu na 2.200 metrih nadmorske višine na Kaninu nad Bovcem. Z drznim izzivom se je tokrat spopadel režiser Matej Mitruševski. Skupina bo z videospotom tudi sklenila uradno promocijo albuma Against The Gravity."
http://zurnal24.si/sport/nogomet/na-tekmi-ugasnilo-22-zivljenj-46358,sport,46358,"Na tekmi ugasnilo 22 življenj Nogometna igrišča so spet zahtevala žrtve. Tokrat je zaradi prerivanja in panike na tekmi med Slonokoščeno obalo in Malavijem umrlo vsaj 22 ljudi, več kot sto je ranjenih. Na nedeljski kvalifikacijski tekmi za svetovno prvenstvo v nogometu med Slonokoščeno obalo in Malavijem v Abidjanu so izbruhnili neredi, v katerih je umrlo najmanj 22 ljudi, 132 je bilo ranjenih, danes poročajo tuje tiskovne agencije. Pred začetkom tekme je prišlo do prerivanja med navijači, ki so želeli čim hitreje priti na stadion, nato pa je izbruhnila panika, v kateri je bilo poteptanih precej ljudi. Tekmo je sicer s pet proti nič dobila Slonokoščena obala. ""Gledalci, ki niso kupili vstopnic, so se pred srečanjem začeli prerivati. Zrušili so vrata na enem izmed glavnih vhodov. V navalu je množica ljudi poteptala,"" je za državno televizijo povedal športni minister Slonokoščene obale Dagobert Banzio."
http://zurnal24.si/magazin/film-glasba-tv/josipovicu-nagrada-za-glasbeni-album-156725,magazin,156725,"Josipoviću nagrada za glasbeni album Hrvaški predsednik Ivo Josipović je med letošnjimi dobitniki hrvaške diskografske nagrade porin classic, ki so jo v ponedeljek zvečer podelili v zagrebški koncertni dvorani Vatroslav Lisinski. Josipović je bil izbran za najboljšega skladatelja, in sicer za avtorski album sodobne klasične glasbe Passo sempio. Kipec porina je namesto Josipovića, ki se prireditve ni mogel udeležiti, prevzela pianistka Katarina Krpan, ki igra Josipovićeve skladbe na omenjenem albumu. Josipovićev album je bil nominiran tudi za najboljši album klasične glasbe in najboljšo produkcijo. Na prireditvi v Zagrebu so sicer podelili več porinov za dosežke v klasični in jazz glasbi. Po dva porina sta dobila čembalist Pavao Mašić in jazz glasbenik Miro Kadoić, medtem ko je porina za življenjsko delo prejel slavni hrvaški hornist Radovan Vlatković. Nagrajence so v glasbenem programu spremljali simfoniki Hrvaške radiotelevizije (HRT), ki jih je vodil dirigent Mladen Tarbuk. Porin je nagrada Hrvaške glasbene unije (HGU), ki je letos podelila prestižne kipce v 52 kategorijah, za katere je prejela 1.546 nominacij. Porina za pop in rock glasbo so podelili 5. maja na Reki."
http://zurnal24.si/sport/kosarka/selektor-sagadin-kot-buldog-po-kolajno-152451,sport,152451,"Selektor Sagadin ""kot buldog"" po kolajno Zmago Sagadin je tudi uradno sedel na klop reprezentance do 20 let, ki jo bo vodil na domačem prvenstvu. Na prejšnjih EP je Slovenija že osvojila dve zlati, srebrno in bronasto kolajno, tudi tokrat pa bo iskala pot na zmagovalni oder.  ""Za vodenje reprezentance do 20 let sem se odločil iz več razlogov. Gre za to, da je prvenstvo v Sloveniji, v Domžalah, kjer trenutno tudi delujem. V reprezentanci bodo vsekakor trije ali štirje moji fantje,"" je na sredini novinarski konferenci razlagal novi selektor mlade reprezentance Zmago Sagadin. ""Že prej sem tudi trdil, da je v vsaki generaciji, v vsakem letniku skupina igralcev, ki lahko postanejo vrhunski košarkarji evropskega kova. Seveda jih nimamo toliko kot jih imajo večje in bogatejše države, a imajo vsaj deseterico z vrhunskim potencialom. Verjamem, da je tudi generacija do 20 let sposobna marsikaj doseči,"" je svojo odločitev pojasnil izkušeni trener in dodal: ""V zadnjih letih res nismo bili v vrhu, ta ista ekipa je bila na mladinskem EP deseta, lani pa je nakaj teh košarkarjev že sodelovalo na EP v Bilbau in osvojilo 11. mesto. To ni daleč od vrha, hkrati pa tudi ni vrhunski rezultat. Verjamem, da lahko zdaj izkoristimo domač teren, uveljavimo skupino mladih igralcev, dokažemo, da se lahko kosamo z najboljšimi v Evropi in dosežemo vrhunski rezultat. Naslednje leto bo nekaj teh košarkarjev verjetno že del članske ekipe, ki bo igrala na EP v Sloveniji, čez nekaj let pa bo okostje te izbrane vrste tudi okostje A reprezentance. Menim, da bi lahko ta generacija počasi zamenjala tisto, ki odhaja. Po mojem mnenju kakšnega hudega padca v kakovosti ne bo. Skušal bom k temu dodati svoj delež."" Namesto v morju kopanje v lastnem znoju Sagadin sicer zaradi kroničnih zdravstvenih težav ne namerava dolgo ostati na klopi izbrane vrste mlajših članov: ""Ne bom se angažiral dolgoročno ali srednjeročno. Pomagal bom le dva meseca, po 22. juliju bom končal s tem delom. Težko namreč zdržim celotno sezono v klubu in nato še v izbrani vrsti. Namesto, da bi poleti užival v soncu, morju, svobodi, se bom kopal v lastnem znoju. Delo sem sprejel, ker verjamem, da lahko nekaj naredim. Imeli naj bi vse pogoje, da se dobro pripravimo in naredimo vrhunski rezultat. Kam sodimo, ne vem. Šele danes sem dobil kopico DVD-jev iz prejšnjih prvenstev. V naslednjih dneh si jih bom ogledal in tako poskušal dobiti vpogled v kakovost te generacije."" Zanima nas kolajna In kakšne cilje si je po prevzemu funkcije zastavil trenutni trener Heliosa? ""Na vsak način nas zanima kolajna. Ta reprezentanca se mora na domačem igrišču spustiti v boj za zmagovalni oder. Če v to ne bi bil prepričan, se ne bi odločil za to funkcijo. To, da bi izgubil celotno poletje in bil na koncu deseti, mi ne pade niti na kraj pameti,"" je bil odločen Sagadin. Ker pred letošnjo sezono kar nekaj časa ni deloval v Sloveniji, vseh kandidatov za izbrano vrsto še ne pozna dobro. Zato bosta v mesecu maju organizirana dva treninga in testiranje, 26. maja pa se bodo začele priprave. Skupno bodo košarkarji imeli 41 delovnih dni, 63 treningov in 11 pripravljalnih tekem. ""Pripravljeni bomo pričakali 12. julij, ko se začne EP. Imam znanje, imam izkušnje. Sem kot buldog, ko nekaj zgrabi, to tudi drži. Ko so mi pred meseci prvič omenili to delo, sem odvrnil, da niso normalni in da ne bo žrtvoval dopusta. Kasneje sem o tem bolj razmislil in pristal. Na zvezi želijo vse najboljše za košarko in želijo stopnjevanje atmosfere pred vrhuncem, ki bo naslednje leto z EP 2013. Ta reprezentanca je pomemben člen za naslednja leta. Preprosto se mora ustvariti neka skupina igralcev, ki bo pokazala, da se lahko nanjo v prihodnosti računa in bo zamenjala sedanjo člansko generacijo. V te fante verjamem!« pravi novi selektor. Omić v prednosti, pomočnik Damjanovič Kot pred vsakim tekmovanjem se pojavlja vprašanje, kdo bo zapolnil mesto naturaliziranega igralca. ""Prednost ima vsekakor Alen Omić, kar pa se tiče ostalih pa sem na seznam zapisal okoli 30 igralcev. Nekaj je poškodb, ostali pa bodo testirani. Sicer obstaja šest ali sedem košarkarjev, ki imajo mesto zagotovljeno zaradi lanskih nastopov v reprezentanci in zaradi uspešnega igranja v tej sezoni. Ostali si bodo morali še izboriti mesto. O imenih še ne bi govoril,"" je povedal Sagadin, ki si je prvega pomočnika že izbral, o drugem pa se bo odločil v naslednjih dneh. ABA ""Več ali manj je jasno, da bo eden izmed pomočnikov Dalibor Damjanovič, ki je moj pomočnik tudi pri Heliosu. Tudi on dela s skupino igralcev, ki so v Domžalah, tudi lani je bil že pomočnik, to generacijo pa je kot trener vodil tudi v mladinski konkurenci. Veliko bolje kot jaz pozna te fante. Je idealen izbor. Za drugega pomočnika se pogovarjam s kandidati, več pa bo znano v nekaj dneh."" Slovenija dvakrat na vrhu Evrope Slovenska izbrana vrsta mlajših članov je v dvajsetletni zgodovini slovenskih reprezentanc dvakrat osvojila naslov prvaka (2000, 2004), enkrat drugo mesto (1998) in enkrat tretje (2006), tretjič pa bo nastopila na EP v Sloveniji. Leta 2007 je bilo EP do 20 let v Novi Gorici in Gorici, pred 18 leti pa v Mariboru, Postojni in Ljubljani. Slovenija bo na letošnjem sklepnem turnirju v prvem delu igrala v skupini D, v njej pa so še Litva, Italija in Švedska. V skupini A (Kranjska Gora) so Francija, Nemčija, Srbija in Črna gora, v skupini B (Kranjska Gora) Rusija, Grčija, Estonija in Ukrajina, v skupini C (Domžale) pa Španija, Turčija, Latvija in Gruzija. V drugi del se uvrstijo po tri najboljše reprezentance iz vsake skupine, križata pa se skupina A in B ter C in D."
http://zurnal24.si/slovenija/razstava-slikarke-francois-gilot-92374,slovenija,92374,"Razstava slikarke François Gilot V Galeriji-Muzeju Lendava na lendavskem gradu je na ogled razstava olj in grafik francoske slikarke François Gilot z naslovom Prostor in časovnost: Popotovanje v neznano. Françoise Gilot je najprodornejša predstavnica Pariške šole in močno vpeta v razvojni tok moderne umetnosti 20. stoletja. Večina se Françoise Gilot se spominja zaradi desetletnega razmerja s Pablom Picassom, najslavnejšim likovnim umetnikom 20. stoletja, ki se je začelo, ko je bil Pablo star 61 let, François pa 21, v Parizu leta 1943 med nemško okupacijo Francije. Slikarka je Ljubezensko razmerje, v katerem je rodila dva otroka, je opisala v knjigi ""Življenje s Picassom"". Žurnal24 main S svojimi slikarskimi deli katerih preokupacija so moč narave, čas in prostor se umetnica prvič in ekskluzivno v Sloveniji občinstvu. Ob petkovem odprtju razstave je Majda Širca, ministrica za kulturo, povedala, da je Gilotova prodorna, eruptivna in nadarjena predstavnica moderne umetnosti – in še zdaleč ne zgolj za mater Picassojevih otrok, ne zgolj prijateljico Matissa ali soprogo Jonasa Salka, izumitelja cepiva proti otroški paralizi. ""Ob pogledu na njeno biografijo in slikarska dela lahko rečemo, da gre za izjemno zanimivo pričevalko in sooblikovalko umetnosti prejšnjega in sedanjega stoletja. Šarmantna, danes 89-letna gospa nam tu in zdaj – prvič v Sloveniji! - predstavlja svoje življenje: slike. In ni lepšega, kot da so te slike danes pred nami. Pričajo o njej, o času in likovnem trenutku, ki ga je (so)oblikovala in o svetu imaginacije, ki se nikoli ne zaključi,"" še dodaja Širca. Razstava bo na lendavskem gradu na ogled do 28.oktobra."
http://zurnal24.si/sport/nogomet/kek-nismo-se-osramotili-213871,sport,213871,"Kek: Nismo se osramotili Nogometaše Rijeke so s četrtkovim remijem proti Vitórii Guimarães (0:0) ostali brez možnosti za napredovanje v naslednji krog Evropske lige. Trener reškega moštva Matjaž Kek je po koncu dvoboja žaloval za zapravljenimi priložnostmi. ""V zadnjih 15 minutah bi se morali bolj odpreti. Mogoče nam je manjkalo malce poguma za zmago proti Portugalcem. Glede na prikazano si bi morda zaslužili celo zmag. Vse skupaj je ena dobra izkušnja, saj smo izvedeli na kakšen način moramo igrati in se obnašati v evropskih tekmah,"" je na tiskovni konferenci po koncu srečanja pojasnil Matjaž Kek, ki ga v zadnjem krogu Evropske lige čaka gostovanje pri Betisu iz Seville. Želeli so si zmage Trenutno sedmouvrščeno moštvo portugalskega prvenstva je večji del srečanja na legendarni Kantridi prevladovalo, kljub temu pa so si domačini priigrali nekaj lepih priložnosti. ""Čakali smo na njihovo napako in jo tudi dočakali, vendar nismo dosegli zadetka. Kljub temu lahko svojim igralcem samo čestitam, saj so tudi na tretji domači tekmi v skupinskem delu ostali neporaženi. Vsekakor pa smo si želeli zmage na tej tekmi, "" je dodal Kek, ki je še posebej žaloval za zapravljeno priložnostjo Leona Benka. Slednji se je v končnici srečanja znašel sam pred vratarjem Douglasom, vendar ni uspel zatresti portugalske mreže. ""Prvenstvo najbolj pomembno"" V naslednji tednih čakajo Rečane pomembne tekme v domačem prvenstvu, kjer Rijeka trenutno drži tretje mesto, zato je nekdanji slovenski selektor takoj po koncu srečanja opozoril: ""Čim prej se moramo osredotočiti na prvenstvo. Evropske tekme so bile za naš klub velik privilegij, vendar je prvenstvo najbolj pomembno. V Evropi se nismo osramotili, saj smo pokazali, da se na Hrvaškem igra dober nogomet."""
http://zurnal24.si/sport/nogomet/nisem-tako-ceden-kot-beckham-253149,sport,253149,"""Nisem tako čeden kot Beckham"" Angleški vezist pred debijem v ameriški nogometni ligi MSL zavrača primerjave z Davidom Beckhamom. 'Nisem David Beckham,'' je glavno sporočilo, ki ga je ameriškim medijem pred težko pričakovanim debijem v dresu Los Angeles Galaxy namenil Steven Gerrard.Nekdanji kapetan Liverpoola je s selitvijo v mesto angelov šel po stopinjah nekdanjega reprezentančnega kolega, ki je za Los Angeles igral od leta 2007 do 2012. ''Pomemno je, da ljudje razumejo, da nisem David Beckham. Nisem tako čeden in nimam takšnega vpliva, verjamem pa, da sem, kar zadeva predstave na igrišču, na enakem nivoju,'' je povedal 35-letnik, ki je prilagajanje na novo okolje primerjal s prvim obiskom šolskih klopi.''Odkar sem dobil idejo, da bi se preselil sem, sem analiziral ligo MSL. Gledal sem tekme Galaxyja in sledil objavam na YouTubu. Spremljal sem posamezne igralce in študiral njihovo gibanje,'' je razkril Gerrard. Anglež je priznal, da je po novem razočaranju v lanski sezoni, v kateri si Liverpool ni priigral nobene lovorike, razmišljal celo o slovesu od nogometnih zelenic, vendar si je zaželel novega izziva: ''Lahko bi za eno leto podaljšal z Liverpoolom in ostal v svoji coni udobja, lahko pa bi se preprosto upokojil. Toda rad imam izzive in mislim, da je to fantastična priložnost zame. Ne želim se bahati, vendar menim, da lahko marsikaj prispevam. Rad bi bil vsestranski vezist in ekipi pomagal tako v obrambi kot v napadu. Videli boste, da imam še vedno nekaj energije, ne glede na to, kaj pravijo v Veliki Britaniji.''''V prihajajočih tednih in mesecih boste spoznali, da delam po svojih najboljših močeh in se borim za ekipo. Pridružil sem se prvakom, fantastični ekipi, ki je pripravljena na zmage in če lahko dodam še nekaj malega, potem bo naša prihodnost zelo uspešna,'' je še povedal Gerrard. Ta bo v Los Angelesu zaslužil krepko več od večine njegovih soigralcev, a denar ni bil odločilnega pomena za selitev čez lužo. ''Denar mi nikoli ni predstavljal motivacije. Spoštujem denar. Preskrbljen sem. Preskrbljen sem že nekaj časa. Lahko bi se upokojil in do konca življenja sedel na plaži. To nisem jaz. Jaz sem nogometaš. Jaz sem zmagovalec in rad bi zmagoval, kolikor dolgo bom lahko,'' je sklenil Gerrard."
https://zurnal24.si/svet/putin-v-nemilosti-315694,svet,315694,"Putin v nemilosti Rusija v nedeljo na lokalne volitve. Putin vse bolj tarča kritik. Ruski predsednik Vladimir Putin je med svojimi državljani začel izgubljati podporo, kar gre pripisati zlasti pokojninski reformi, ki naj bi pri moških odhod v pokojnino s sedanjih 60 dvignil na 65 let starosti, ženskam pa s 55 na 60. Napoved pokojninske reforme se ne bi mogla zgoditi v - za Putina - slabšem času, na pragu lokalnih volitev. Zadnje predvolilne ankete, v okviru katerih so preverjali tudi priljubljenost aktualne državne politike, je kar 68 odstotkov vprašanih odgovorilo, da parlament ne opravlja dobro svojega dela, 71 odstotkov vprašanih ne podpira premierja Dmitrija Medvedjeva. Tudi podpora Vladimirju Putinu je padla za deset odstotkov, čeprav znaša še vedno visokih 70. Ruski predsednik je prejšnji teden vplival na predlog vlade, da ženske vendarle v pokoj odidejo pri 60-tih letih, prag po prvotnemu predlogu vlade je bil 63 let. Putin je pozval državljane, naj reformo podprejo in med drugim izpostavil, da se Rusija sooča z resnimi demografskimi težavami, zaradi česar je pokojninski sistem vse bolj obremenjen. Tudi ekonomisti opozarjajo, da Rusija alternative nima, saj se prag za odhod v pokojnino ni menjal skoraj sto let. Državljani so po drugi strani kritični, da bodo morali delati do smrti, saj je povprečna življenjska doba za moške v državi po podatkih Svetovne banke 66 let, za ženske 77. Analitiki to pripisujejo ljubezni Rusov do alkohola, zlasti vodke. Epa Napovedana reforma je že sprožila proteste po vsej državi. Mnogi menijo, da so načrtovani ukrepi škodljivi za prihodnost države. Na ulice je prišlo na tisoče ljudi, a to, menijo opazovalci, vendarle ukrepov ne bo preprečilo. dezurni@zurnal24.si"
http://zurnal24.si/sport/nogomet/pred-barco-man-utd-in-realom-251959,sport,251959,"Pred Barço, Man Utd in Realom Tekme nogometnega kluba Borussia Dortmund si v povprečju ogleda 80.424 gledalcev. Nogometaši nemške Borussie iz Dortmunda, kjer igra tudi slovenski reprezentant Kevin Kampl, v tej sezoni niso posebej blesteli na travnati zelenici, navkljub temu pa si je njihove tekme v povprečju ogledalo 80.424 gledalcev, kar je največ na evropskih tleh. Na drugem mestu je Barcelona (77.632), sledijo ji Manchester United (75.335), Real Madrid (73.081) in Bayern München (72.882). Dortmundski navijači so znani kot izjemno zvesti in zavzeti. Porurski klub, ki je sporočil podatke o gledanosti, je na svoji spletni strani zapisal tudi, da bo pred novo sezono na voljo natančno 93 letnih vstopnic. Toliko dosedanjih lastnikov letnih kart namreč ni podaljšalo sodelovanja s klubom, medtem ko je ostalih 54.907 navijačev rumeno-črnih to že storilo."
https://zurnal24.si/sport/nogomet/tudi-meni-je-united-vcasih-dolgocasen-263219,sport,263219,"""Tudi meni je United včasih dolgočasen"" Louis van Gaal, trener Manchester Uniteda, je za predčasni odhod navijačev z zadnje tekme okrivil tudi promet. ""Priznam, da je tudi meni včasih dolgčas gledati igro moje ekipe,"" je ob pogovoru z angleškimi mediji dejal trener Manchester Uniteda Louis van Gaal. Ta je še dodal: ""Bilo je nekaj tekem na katerih sem užival, a tudi nekaj takšnih na katerih mi je bilo zelo dolgočasno in sem po njih bil zelo jezen."" Statistika, ki ji je težko verjeti V FA pokalu so konec tedna rdeči vragi sicer izloćili Sheffield United. Zmago je najtrofejnejšemu angleškemu klubu šele v 93. minuti iz enajstmetrovke prinesel Wayne Rooney, večina gledalcev pa zadetka ni videla, saj so znova razočarani navijači že prej množično zapustili tribune na Old Traffordu. Tisti, ki so ostali, so po koncu izžvižgali predstavo svojih ljubljencev. ""Ne vem, zakaj je večina naših navijačev tribune zapustila že pred koncem tekme, verjetno niso pričakovali, da bomo zabili zadetek. Morda pa so odšli zaradi prometne gneče,"" je po dvoboju dejal nizozemski strateg."
https://zurnal24.si/magazin/vip/uff-kolinda-do-konca-zasencila-melanio-trump-316677,magazin,316677,"Uff, Kolinda do konca zasenčila Melanio Trump! Kolinda Grabar Kitarovič in Melania Trump sta prava paša za oči. Hrvaška predsednica Kolinda Grabar Kitarović je včeraj nagovorila skupščino Združenih narodov, bolj kot njen govor, pa je odmevala njena podoba. Kolinda je za ta dogodek izbrala obleko hrvaške modne oblikovalke Snježane Mehun in navdušila. Ko se je ob koncu dogodka fotografirala skupaj s predsednikom Donaldom Trumpom in prvo damo Melanio, se je zgodilo nekaj, kar je prava redkost. Hrvaška predsednica je s svojo zapeljivo podobo povsem zasenčila Melanio Trump, ki s svojimi manekenskimi potezami in postavo zapeljuje, kljub temu da jih šteje že 48. Slovenija Melania zmedla Pahorja Grabar Kitarovićeva je sicer dve leti starejša, a tega na včerajšnjem dogodku ni opazil nihče. Sicer pa hrvaška predsednica postaja vse bolj popularna tudi v tujini, pred kratkim je v vlogi manekenke nastopila celo v ruski izdaji revije Marie Claire, kjer je med drugim povedala, da delo manekenk ni tako lahko kot se zdi. Glede na to, da so jo na finalu svetovnega prvenstva v nogometu hudomušno okronali za ""miss mokrih majic"", med podelitvijo je namreč močno deževalo, Kolinda očitno ""kopira"" strategijo Boruta Pahorja, ki s populističnimi dejanji prav tako osvaja svet. With H.E. Donald J. Trump, President of the United States of America and First Lady Melania Trump, at a reception on the occasion of the 73rd United Nations General Assembly. (Official White House Photo by Andrea Hanks) pic.twitter.com/dIaMH9ikNO — Kolinda GK (@KolindaGK) September 26, 2018"
http://zurnal24.si/magazin/zvezdniski-tiguan-8751,magazin,8751,"Zvezdniški tiguan Nemška supermanekenka Heidi Klum in njen mož popzvezdnik Seal sta se prvič pojavila skupaj v reklamne namene: reklamirata v Frankfurtu predstavljen VW Tiguan. Volkswagen, Heidi Klum in Seal so na Automobilforumu v Berlinu sklenili triletno svetovno sodelovanje. V Volkswagnu pravijo: ""Heidi Klum in Seal predstavljata moderno družino, sta naravna, pametna in globalno naravnana, tako da bi brez težav povlekli vzporednice z Volkswagnom."" Seal je že dolgo časa povezan z Volkswagnom. Sodelovanje se je začelo že leta 2005 ob predstavitvi passata. Nadaljevalo se je na letošnjem avtosejmu v Detroitu, s predstavitvijo audijevega R8 v Las Vegasu in fotografiranjem ob novem audiju A5. Ker gre za dolgoročno sodelovanje z zvezdnikoma, je bilo logično, da so ju povezali s tiguanom. Pogodba vključuje tako serijo tiskanih oglasov in televizijskega spota kot tudi videoposnetke na internetni strani nemškega avtomobilskega proizvajalca. Za glasbeno podlago televizijskega spota bo z novim CD-jem poskrbel kar Seal sam."
http://zurnal24.si/sport/nogomet/sarma-ubranil-11-m-cavaniju-119689,sport,119689,"Sarma ubranil 11-m Cavaniju! Udinese je v 33. kolu Serie A prišel do zmage na vročem gostovanju pri Napoliju (2:1). Samir Handanović se je znova izkazal: v 89. minuti tekme je ubranil strel z 11-metrovke Edinsonu Cavaniju.  Goste, ki so na stadion San Paolo prišli brez odličnih Antonia Di Nataleja in Alexisa Sancheza, je v vodstvo v 56. minuti tekme popeljal švicarski nogometaš turških korenin Gokhan Inler, ki je s pravo bombo in mojstrovino s kakšnih 20 metrov premagal domačega čuvaja mreže Morgana de Sanctisa. Za šok in žalost domačih navijačev je že čez dobrih pet minut poskrbel German Denis, ki je izkoristil lepo podajo Pabla Armera in z močnim strelom povišal na 2:0. V 88. minuti je zaradi prekrška Maurizia Domizzija glavni sodnik tekme pokazal na belo točko za nogometaše Napolija. Minuto kasneje je 11-metrovko izvedel drugi strelec italijanskega državnega prvenstva Edinson Cavani, a mu je strel ubranil slovenski reprezentančni vratar Samir Handanović. Do tolažilnega zadetka so domači, ki so skozi celoten dvoboj kar nekajkrat zelo nevarno ogrozili vrata Sarme, prišli v 96. minuti tekme, ko je zadel rezervist Giuseppe Mascara. Nogometaši Udineseja so tako prekinili niz štirih zaporedni zmag Napolija, hkrati pa so vodilnemu Milanu močno olajšali pot do scudetta. Milan gladko zmagal, Inter gladko izgubilMilan je z gladko zmago s 3:0 proti Sampdorii napravil velik korak k scudettu, medtem ko je petkratni zaporedni prvak Inter izgubil na gostovanju pri Parmi in s tem bržkone ostal brez možnosti za končni uspeh, saj za mestnimi tekmeci zaostaja že osem točk. Rdeče-črni so na San Siru povedli v 20. minuti, ko je zadel neuničljivi Clarence Seedorf. Vodstvo je v 54. minuti iz najstrožje kazni podvojil Antonio Cassano, končni izid pa je sedem minut kasneje postavil Robinho. Za presenetljivo zmago Parme sta zadela Giovinco v prvem in Amauri v drugem polčasu. Bačo zakrivil penal, Palermo kljub temu premagal RomoPalermov trener Delio Rossi je po povratku na Sicilijo zrežiral prvo zmago rožnatih, ki so se proti Romi vrnili po zaostanku in zmagali z ""dvojčkom"" Abela Hernándeza. Sinove volkulje je v vodstvo z enajstmetrovko popeljal kapetan Francesco Totti, potem ko je Armin Bačinović zrušil Jeremyja Meneza. Bačinović je bil tudi edini reprezentant, ki je dobil priložnost za igro na Olimpicu, saj je Jasmin Kurtić celo tekmo presedel na klopi, medtem ko Josipa Iličića in Siniše Andjelkovića niti ni bilo na klopi.Sicilijanci so na vodstvo Rome odgovorili še pred polčasom, ko je Mauricio Pinilla izsilil in zabil enajstmetrovko. Neuspeli napadi domačih v drugem polčasu so ponudili priložnost za nenadejano zmago rožnatih, ki so po protinapadu povratnika Javierja Pastoreja povedli prek Hernándeza, junak tekme proti Mariboru v kvalifikacijah za Ligo prvakov pa je tekmo z drugim golom odločil v prvi minuti sodnikovega podaljška. Vseeno je bilo do konca tekme še kako vroče, saj je že v naslednjem napadu znižal Mirko Vučinić, skupaj s soigralci pa jim sodnik v zadnjih sekundah ni dosodil enajstmetrovke po domnevni igri z roko Giulia Migliaccia. Zmaga Cesarja, Juventus do točkeBoštjan Cesar je za Chievo, ki je pred domačimi navijači z 2:0 premagal Bologno, igral vso tekmo in si v 18. minuti prislužil rumeni karton. Pri domačih, ki so od 45. minute igrali z desetimi igralci, izključen je bil Luca Rigoni, v postavi ni bilo Bojana Jokiča, prav tako kot pri Bologni ni bilo Reneja Krhina. Chievo je na lestvici Serie A 13., mesto in točko za Bologno. Juventus je gostoval pri Fiorentini, dolgočasna tekma pa se je končala brez zmagovalca (0:0). Sedmi Juventus je z remije po vsej verjetnosti zapravil vse možnosti za uvrstitev v Ligo prvakov, saj za Laziem zaostaja že za osem točk, in bo zdaj lovil mesta pet in šest, ki prihodnjo sezono vodijo v Ligo Evropa. Lestvica:1. AC Milan 71 točk2. Napoli 653. Inter Milan 634. Lazio 605. Udinese 596. Roma 537. Juventus 528. Palermo 47...11. Genoa 4212. Bologna 4013. Chievo 39...18. Cesena 3419. Brescia 3020. Bari 21 Italijanska liga, 33. kolo:AS Roma : Palermo 2:3 (1:1)Totti (20/11-m), Vučinić (90); Pinilla (43/11-m), Hernández (84, 90)Bačinović je igral do 63. minute, Kurtić je sedel na klopi. Iličića in Andjelkovića (vsi Palermo) ni bilo v ekipi.AC Milan : Sampdoria 3:0 (1:0)Seedorf (20), Cassano (54/11-m), Robinho (61)Parma : Inter Milan 2:0 (1:0)Giovinco (35), Amauri (86)Cesena : Bari 1:0 (0:0)Bogdani (48).Chievo : Bologna 2:0 (1:0)Constant (15), Marcolini (83);RK: Rigoni (45/Chievo)Boštjan Cesar je igral vso tekmo, Bojan Jokič (oba Chievo) ni bil na klopi, Rene Krhin (Bologna) ni bil v kadru Bologne.Genoa : Brescia 3:0 (0:0)Rafinha (59), Berardi (70/ag), Antonelli (90).Enej Jelenič (Genoa) ni bil v kadru.Lecce : Cagliari 3:3 (0:1)Mesbah (49), Fabiano (87), Corvia (90); Acquafresca (20, 72), Conti (67).Fiorentina : Juventus 0:0Catania : Lazio 1:4 (0:2)Schelotto (46); Hernanes (40), Mauri (56), Floccari (78), Zarate (90).Napoli : Udinese 1:2 (0:0)Mascara (96); Inler (56), Denis (62)RK: Domizzi (87/Udinese)Cavani je v 89. minuti tekme zastreljal 11-metrovko: strel mu je ubranil Samir Handanović"
http://zurnal24.si/magazin/lepota-telo/grozljiv-oglas-za-spodnje-perilo-151038,magazin,151038,"Grozljiv oglas za spodnje perilo  Čeprav so sprva oglas za perilo podjetja Agent Provocateur cenzurirali, so sedaj cenzuro umaknili. V oglasu štiri skoraj gole vampirke napadejo žensko, vse skupaj pa je začinjeno z lezbičnimi prizori.  Video Fleurs du Mal (Rože zla) promovira novo kolekcijo spodnjega perila omenjene blagovne znamke, zgleduje pa se po grozljivkah in filmih z erotično vsebino iz 50-ih let. Po tem, ko je britanska ASA (Advertising Standards Authority) ugotovila, da oglasna vsebina ne žali gledalcev, je oglas ponovno na ogled. Na mnenje ASE so prejeli le eno pritožbo, ki pravi, da je oglas moteč in da ponižuje ženske. Presodite sami."
http://zurnal24.si/sport/nogomet/anglezem-nismo-mogli-reci-ne-5563,sport,5563,"Angležem nismo mogli reči ne Slovenija bo v soboto gostovala na legendarnem stadionu Wembley pri Angliji. O podrobnostih glede organizacije smo se pogovarjali z Danetom Joštom. Če bi šli Angleži to tekmo igrat v goste, bi bila angleška zveza ob prihodek od 70 tisoč gledalcev. Če to pomnožimo s 30 evri, je to 3,5 milijona funtov. Dane Jošt Kako pride do take prijateljske tekme? Nas povabijo Angleži? Kako se sploh vse začne? Začelo se je že pred nekaj leti. Smo v zelo dobrih odnosih z bivšim predsednikom angleške nogometne zveze Geoffom Thompsonom, ki je še danes predsednik izvršnega odbora ter podpredsednik Uefe in Fife. Že večkrat smo jim rekli, da bi radi z njimi igrali kakšno prijateljsko tekmo, saj z Anglijo še nikdar nismo igrali. To je vzel na znanje. Zdaj se je priložnost ponudila, saj so oni iskali nasprotnika za sobotno prijateljsko tekmo. In najprej so to možnost ponudili nam. Je taka tekma večji logistični zalogaj kot če bi gostovali pri kakšni manj eminentni reprezentanci? Prijateljska tekma je povsem enak zalogaj, tudi če potuje samo reprezentanca in ni gledalcev. Če greš v Anglijo ali pa na Švedsko. Logistični zalogaj je tokrat večji zato, ker gre v London tudi dva tisoč Slovencev. Veliko dela je bilo okoli vstopnic. Logistika je tudi letalski prevoz, saj pot z reprezentanco ponudimo še drugim. Zanimanje je zelo veliko, z nami potuje okoli dvesto ljudi, zato bomo potovali z dvema letaloma. Dela je precej. Ne glede na to, da nas štiri dni kasneje čaka pomembna tekma s Poljsko, takega vabila ni mogoče zavrniti. Vprašanje je, kdaj bi se nam ta možnost spet ponudila. Milivoje Novakovič in soigralci se bodo prvič pomerili z Angleži. © Gregor Katič Kakšna bi bila cena, če bi želeli tako reprezentanco gostiti doma? Take države gostujejo le še v izjemnih primerih. Če bi šli Angleži to tekmo igrat v goste, bi bila angleška zveza ob prihodek od 70 tisoč gledalcev. Če to pomnožimo s 30 evri, je to 3,5 milijona funtov. Domače TV pravice jim prinesejo še tri milijone, potem pride še hospitality in druge vstopnice in smo blizu desetim milijonom. Tudi če bi nam rekli, da naj jim za gostovanje plačamo le milijon evrov, jih ne moremo ""dobiti notri"". Kje naj dobimo milijon evrov ob deset tisoč prodanih vstopnicah? Tudi če bi za njih hoteli 50 evrov. Tega torej ni več. Tisto tekmo z Nemčijo pred nekaj leti v Celju nam je uspelo dobiti še v zadnjem trenutku. Velike države gostujejo le še, če njihov selektor tako tekmo zahteva kot pripravo za kakšno drugo tekmo. Zdaj se veliki za prijateljske tekme večinoma dogovarjajo med seboj, saj tako sami poberejo večje vsote. To je zdaj pomemben del proračuna teh zvez. S tako tekmo dobiš od pet do sedem milijonov evrov. Izpad tega lahko pomeni že pet ali deset odstotkov proračuna. Se morda že zdaj dogovarjate za kakšno podobno gostovanje v prihodnjih letih? Ne. Zdaj smo osredotočeni predvsem na zaključek kvalifikacij. Ko bo to mimo, se bomo osredotočili tudi na prijateljske tekme. Tudi večina drugih reprezentanc čaka konec kvalifikacij, potem pa sledijo dogovori glede terminov v prihodnjem letu."
http://zurnal24.si/magazin/vip/hollywood-bogatejsi-za-dva-dojencka-199795,magazin,199795,"Hollywood bogatejši za dva dojenčka Igralka Ali Landry je povila tretjega otroka. Družina pevca Kevina Richardsona pa se je razveselila svojega četrtega člana. Ali, ki je poročena z režiserjem Alejandrom Monteverdejem, je sinčka Valentina Francesca rodila v četrtek. Valentine je ob rojstvu tehtal 4 kilograme. Na isti dan se je pred šestimi leti rodila tudi njegova velika sestrica Estela Ines. Par ima sicer še enega sina, Marcela Alejandra, ki je star 21 mesecev. FameFlynet Igralka je že marca vedela, da bo drugo ime njenega sina Francesco. Malček je ime dobil po novem papežu, ki ga je imel slavni par čast spoznati. ""Tega otroka je blagoslovil,"" je takrat povedala. Pevec dobil še enega sina Član skupine The Backstreet Boys Kevin Richardson se je svojega drugega otroka razveselil v sredo. ""Posebna dostava! Še en fant za Richardsonove ... Zabavi se je pridružil Maxwell Haze Richardson. Ljubezen! Ljubezen! Ljubezen!“ je sporočil pevec in izdal, da je njegov drugi sin ob rojstvu tehtal 4 kilograme. Pevčevemu prvemu sinu je ime Mason, star pa je šest let."
http://zurnal24.si/sport/nogomet/rakovic-prinesel-prvo-lovoriko-23599,sport,23599,"Rakovič prinesel prvo lovoriko V finalu pokala Hervis je Interblock prišel do svoje prve lovorike. Za zmago z 2:1 je najbolj zaslužen ljubljanski napadalec Ermin Rakovič, ki je prispeval oba zadetka. V 21. minuti so nogometaši Interblocka imeli prvo resno priložnost, a je Ivan Jolič streljal mimo vrat, že čez pet minut pa so zagrozili tudi vijoličasti, ki so tokrat sicer igrali v rumenih dresih. Nevarno akcijo sta izvedla dva tujca v mariborskem dresu: po podaji Portugalca Niltona je žogo mimo vrat Interblocka poslal Brazilec Tavares, minuto kasneje pa je mimo vrat streljal še Nilton. Prvi gol je padel v 31. minuti srečanja, ko je v mojstrski akciji žogo mariborskega čuvaja mreže Marka Pridigarja premagal Ermin Rakovič. Nadaljevanje polčasa je pripadlo v pokalnem tekmovanju precej izkušenejšim Mariborčanom. V 37. minuti sta priložnost zgrešila Rene Mihelič in Dalibor Volaš, ki sta bila prekratka za dolgo podajo proti golu Interblocka, v 41. minuti se je pred golom spet znašel Tavares, a je akcija obrodila le nov kot za Maribor, tik pred odmorom pa je priložnost dobil še Pavlovič, ki pa je prav tako streljal mimo gola. Takole se je prvega gola veselil Ermin Rakovič, ki je dvakrat zatresel mrežo Maribora. © Saša Despot Vztrajnost Mariborčanov se je izplačala na začetku drugega polčasa, ko je Marko Popovič z močnim strelom zadel ljubljansko vratnico, žoga pa se je od nje odbila najprej v vratarja Matjaža Rozmana , nato pa za golovo črto. V 60. minuti so bili Mariborčani znova blizu priložnosti, a je napad Volaša mirno zaustavil Rok Elsner, v 71. minuti pa je v ospredje znova prišel Rakovič, ki je lepo akcijo soigralcev kronal s svojim drugim zadetkom in vodstvom 2:1. Čez štiri minute se je Branko Horjak odločil, da poskusi bolj napadalno: v igro je namesto Miheliča poslal Dragana Jeliča, pri Interblocku pa je na zaslužen počitek odšel še Rakovič, namesto njega je v igro prišel Aleksandar Rodič. Še eno lepo priložnost so vijoličasti imeli v 80. minuti, ko je pred gol Interblocka prišel Tavares, a ga je z držanjem za majico ustavil Dejan Grabič. Do konca tekme so Ljubljančani imeli še dve priložnosti: v 88. minuti sta prvo zapravila Enes Rujovič in Jolič, ki sta se sama znašla pred Pridigarjem, a ga nista uspela premagati, nato pa je bil v 90. minuti Jolič znova sam pred mariborskimi vrati, a je Pridigar znova pravočasno ustavil žogo. Interblock je v prvem poskusu osvojil pokal Hervis in si zagotovil nastop v kvalifikacijah za pokal Uefa. © Saša Despot Sicer pa sta se tokrat tretjič v zgodovini samostojne Slovenije v finalu pokalnega tekmovanja pomerili moštvi iz Maribora in Ljubljane, katere predstavnik je bil tokrat namesto Olimpije Interblock, ki je že v krstnem nastopu prišel tudi do prve lovorike. ""Zelo sem zadovoljen, čudovita tekma! To je velika stimulacija za ljubljanski nogomet. Poleti pride od šest do sedem vrhunskih igralcev, primernih za igranje v pokalu Uefa,"" je ob osvojenem pokalu dejal lastnik Interblocka Joc Pečečnik . Navudšen je bil tudi Rakovič, strelec obeh zadetkov za Interblock: ""Vesel sem in ponosen, ker so ravno moji zadetki odločili dvoboj. Prav tako se veselim prve klubske lovorike, pri čem se zagotovo ne bomo ustavili. V naslednji sezoni, s pravo selekcijo in nekaterimi okrepitvami, lahko pričakujemo, da bo Interblock prevzel dirigentsko palico v domačem prvenstvu. Prepričan sem, da bomo tudi v Evropi pustili dober vtis."" Nasprotno je bil mariborski tabor razočaran. ""Sem zelo razočaran, ker nismo dosegli zastavljenega cilja. Pol ure dobre igre je bilo premalo za šesto zmago v pokalu. Po izenačenju smo dobro 'stali' na igrišču, a nas je presekal nesrečno prejeti zadetek. Obrambni igralci so samo gledali, kako si nasprotnik podaja žogo. Rakovičev zadetek nas je uničil. Sicer pa sem nezadovoljen z našo igro v zvezni in zadnji liniji, na koncu bi celo lahko izgubili še z večjo razliko,"" je po tekmi dejal mariborski trener Branko Horjak ."
https://zurnal24.si/magazin/vip/jake-gyllenhaal-prica-streljanju-129503,magazin,129503,"Jake Gyllenhaal priča streljanju Ameriški igralec Jake Gyllenhaal je bil pred nekaj dnevi priča strelskemu obračunu dveh tolp, ki se je zgodil v Los Angelesu. Jake Gyllenhaal in igralec Michael Peña sta se policistom nedavno pridružila na vožnji skozi Los Angeles, med katero sta se pripravljala na prihajajoči vlogi v policijski drami End of Watch. Med vožnjo pa sta bila igralca priča strelskemu obračunu med dvema tolpama, pri čemer je bil nekdo lažje poškodovan. Neimenovanega moškega so ustrelili v ustnico in ramo, a zdravniki pravijo, da ni v življenjski nevarnosti.Tridesetletni zvezdnik je bil zaradi vloge v omenjenem filmu sicer že večkrat v družbi policistov, ko so ti opravljali svoje delo, vendar je bil zdaj prvič priča streljanju."
http://zurnal24.si/magazin/vip/cristiano-ronaldo-za-zarocni-prstan-segel-globoko-v-zep-297645,magazin,297645,"Cristiano Ronaldo za zaročni prstan segel globoko v žep Toliko je odštel za zaročni prstan. Cristiano Ronaldo je svojemu dekletu Georgini Rodriguez kupil zaročni prstan, ki je stal vrtoglavih 265 tisoč evrov in nosi 5-karatni diamant. Datum poroke je sicer odvisen od uspeha Portugalske na svetovnem prvenstvu v nogometu, ki bo drugo leto med 14. junijem in 15. julijem v Rusiji. Georgina in Cristiano sta par že več kot leto dni. Georgina pod srcem nosi nogometaševega četrtega otroka, zadnje dni pa se v tujih rumenih medijih pojavlja informacija, da naj bi parček pričakoval hčerko. Par naj bi se spoznal v madridski Gucci trgovini, kjer je Georgina della nekaj časa. Španski mediji menijo, da sta se spoznala, ko je Cristiano tam nakupoval."
http://zurnal24.si/slovenija/kmetija-zdaj-v-rokah-apeka-58593,slovenija,58593,"Kmetija zdaj v rokah Apeka Na Pop TV zadovoljni, da je stvari prevzel Apek, Zidar Klemenčičeva razočarana.  ""Na Pop TV smo zadovoljni, da se je umetno ustvarjen problem zdaj z javnega zavoda in ulice končno preselil na strokovni organ. V postopku strokovnega nadzora pri Agenciji bomo z veseljem predstavili tudi naše argumente, da oddaja Kmetija slavnih ne vsebuje prizorovpornografije in pretiranega nasilja. Verjamemo tudi v strokovnost Agencije in smo prepričani, da populistični pozivi in aktivizem posameznikov ne bodo vplivali na strokovno presojo regulatorja."" Na televiziji prav tako ne pričakujejo, da bodo ugotovljeni kakšni škodljivi vplivi na otroke in mladostnike oziroma, da jim bo odvzeto dovoljenje za predvajanje oddaje. Predolgi rokiV odvetniški pisarni Nine Zidar Klemenčič, ki zastopa društvo za pravice otrok, so zapisali, da glede na časovni okvir, ki ga je danes podal Apek (vsaj en mesec, da krištelj odpravi napako), in glede na čas, ko bo agencija lahko izrekla ukrep, ki bi preprečil nadaljnje kršitve, to sploh ne bo več potrebno. Po njihovem mnenju pojasnilo agencije opozarja na pomanjkljivo urejene pravne mehanizme. V današnjem hitro odvijajočem medijskem svetu, zakon Apeku daje pravico, da odloča v nerazumno dolgih rokih, so zapisali v odvetniški pisarni. Apek je šel takoj v akcijoKot so sporočili z Agencije za pošto in elektronske komunikacije (Apek), so takoj po seznanitvi s prvo prijavo RTV Slovenija zoper programsko vsebino oddaje Kmetija slavnih uvedli strokovni nadzorstveni postopek. Predlog za to so prejeli z državnega medijskega inšpektorata.Agencija bo zdaj preverjala, ali je narava oddaje res takšna, da bi lahko škodovala otrokom in mladostnikom. Pred dokončno odločitvijo pa bodo pridobili tudi mnenje ""uveljavljenih strokovnjakov s področja razvojne psihologije, sociologije in medijskih študij"".Če bodo kršitve ugotovili, lahko Pop TV naložijo, da jih odpravi, če pa tega ne storijo, lahko izgubijo tudi dovoljenje za predvajanje oddaje. Neodvisno od Apeka pa jim lahko globo izda tudi inšpektorat."
http://zurnal24.si/slovenija/cofotanje-od-sest-evrov-120421,slovenija,120421,"Čofotanje od šest evrov Cene. Družino lahko dan namakanja v zunanjih bazenih stane tudi do 50 evrov.
 Kopališča. Terme Čatež so že včeraj odprle zunanje bazene, danes in v naslednjih dneh pa se boste na prostem lahko osvežili še v Zdravilišču Laško, Termah Olimia, Dolenjskih in Šmarjeških Toplicah ter Termah Maribor. V zadnjih lahko med počitnicami en otrok do 12. leta ob spremstvu staršev čofota brezplačno. Cene kopališč, ki smo jih preverili, se razlikujejo tudi do sto odstotkov.Večina letnih kopališč na prostem bo svoja vrata sicer odprla šele junija, prve kopalce pa smo že opazili v morju, ki ima sicer okoli 13 stopinj, ob hrvaški obali pa stopinjo več.Parkirni režimiPiran. V garažni hiši Arze boste za eno uro parkiranja odšteli 1,20 evra.Portorož. 1,20 evra znaša parkirnina od križišča ceste Obala s Solinsko potjo do odcepa za območje hotelov Metropol v obe smeri.Izola. Pri ladjedelnici lahko parkirate brezplačno.Koper, Žusterna. Makadamsko parkirišče je brezplačno, posebno označena mesta so prvo uro brezplačna, vsaka naslednja pa stane pol evra.Bohinj. Parkirate lahko le na označenih mestih. Na parkirnih avtomatih boste za eno uro odšteli en evro.Bled. Vsaka prva ura parkiranja stane en evro, vsaka nadaljnja pol evra.Kolpa, Soča. Parkirišča ob rekah so brezplačna. Kopalna sezona se sicer še ni začela."
http://zurnal24.si/sport/nogomet/van-gaal-se-boji-moujeve-usode-261883,sport,261883,"Van Gaal se boji Moujeve usode Louis van Gaal se zaveda, da ga čaka enaka usoda kot njegovega nekdanjega pomočnika Joséja Mourinha, če Manchester United ne začel dosegati boljših rezultatov. Nizozemski strateg je priznal, da se njegova zgodba na klopi angleškega prvoligaša počasi končuje, če se rezultatska krivulja ne bo začela vzpenjati. Kandidat za njegov stolček naj bi bil odstavljeni trener angleškega prvaka José Mourinho. EPA Manchester United ni dosegel zmage na zadnjih šestih tekmah, po porazu proti Norwich Cityju (1:2) pa se je pritisk na Van Gaala še okrepil.''Če bomo še naprej izgubljali, se bo tudi moja pot končala,'' je povedal nekdanji trener Barcelone in Bayern Müchna. ''Potrebujemo rezultate. Moramo zmagati, tega se zavedam. Zavedajo se tudi igralci in osebje. Vsi vemo, da so v primeru slabih rezultatov najbolj ranljivi trenerji. Tega se zaveda tudi José,'' je dodal Van Gaal.''Kaj lahko rečem? Presenetilo me je, tega nisem pričakoval. On je fantastičen trener z referencami, kakršnih nima nihče v nogometnem svetu, a kljub temu obstaja možnost, da te odpustijo,'' je povedal Van Gaal, ki se boji neslavnega konca bogate kariere.''Svoje kariere ne bi rad končal tako, da me klub odpusti. Če bi bilo to moje slovo, bi bil zelo razočaran. Zaradi časti sem pod večjim pritiskom kot zaradi medijev in navijačev,'' je zaključil 64-letnik."
https://zurnal24.si/slovenija/to-bodo-jutri-v-celju-delili-policisti-318813,slovenija,318813,"To bodo v tem mestu delili policisti Akciji se bosta jutri pridružila tudi mlada rokometaša. Iz Policijske uprave Celje so sporočili, da se jim bo pri nacionalni preventivni akciji Alkohol, droge in druge psihoaktivne snovi v prometu pridružil Rokometni klub Celje Pivovarna Laško. V ta namen so jim podarili kupone za ogled tekme prihodnjo nedeljo, 18. novembra, kjer se bodo rokometaši pomerili z rokometnim klubom PPD Zagreb. V sklopu akcije, ki jo bodo izvajali do nedelje, 11. novembra, bodo pri kontrolah prometa na celotnem območju Policijske uprave Celje delili kupone za ogled tekme. Vozniki boste kupon dobili, če bo vaš alkotest pokazal 0,00 in če boste hkrati upoštevali vsa pravila varne vožnje. Facebook Jutri se bosta policistom v Celju na Aškerčevi ulici pri preventivnih aktivnostih, med 18. in 19. uro, priključila dva igralca Celja Pivovarne Laško, Gal Marguč in Matic Grošelj. Rokometaša bosta odgovornim voznikom delila vabila na tekmo in jih spodbujala k spoštovanju letošnjega mota nacionalne preventivne akcije Sprejmite trezno odločitev in ne sedite za volan pod vplivom alkohola, ker alkohol ubija."
http://zurnal24.si/sport/nogomet/priznam-to-je-najhujsi-poraz-v-karieri-298815,sport,298815,"""Priznam, to je najhujši poraz v karieri"" V Mariboru je po visokem porazu proti Liverpoolu (0:7) vladalo veliko razočaranje. Mariborčani so v tretjem krogu Lige prvakov doživeli boleč poraz na domačem igrišču v Ljudskem vrtu, kjer se je rekordne zmage s sedmimi goli razlike veselil angleški Liverpool. Rekordno Šport Klopp prebiral slovenske medije, Zahoviću odgovoril na zelenici Branilec slovenskega državnega prvaka Martin Milec je razplet srečanja opisal kot najhujši poraz v njegovi karieri. ""Težko je zdaj strniti vtise po taki tekmi, razočarani smo, normalno. Ne vem, ne vem, trenutno sem brez besed, zdaj je treba to čim prej prespati, vsak mora sam pri sebi razmisliti, kaj je delal na tej tekmi, kaj se je dogajalo,"" je povedal Milec. Liga prvakov Šport Napadli navijače iz Liverpoola, potem pa bežali in povzročili visoko škodo ""Priznam, to je najhujši poraz v moji karieri, tudi pred domačimi navijači, ki so nas spodbujali tudi po tekmi. Povedali so nam, da so na naši strani in to je res nekaj najlepšega. Lahko se zahvalimo navijačem, priredili so lep večer in prikazali lepo navijanje, lahko nam je vsem skupaj žal, da smo izgubili na tak način,"" je dodal 26-letni nogometaš Maribora. Epa Razočaran je bil tudi vezist Damjan Bohar, ki danes praznuje 26. rojstni dan. ""Težko je kaj pametnega povedati, lahko rečem, da me še nobena ekipa ni tako razbila, kot so nas oni. Žal jih moram pohvaliti, ni mi težko, saj so res igrali odlično, mi pa ravno nasprotno. Posledica tega je, da smo dobili sedem golov. Seveda je hiter zadetek vplival na nas, a da se nam je cela tekma porušila, do tega ne bi smelo priti. Kaj hočemo, vsako napako, ki smo o naredili, so spremenili v gol in to je tista njihova kakovost, zaradi katere so tam, kjer so,"" je povedal. Po tekmi Šport Milanič: V idealnem stanju bi lahko odigrali odlično tekmo Mitja Viler je priznal, da se na igrišču niso držali predhodnih dogovorov. Obliž na rano bodo iskali na prvenstveni tekmi z Ankaranom. ""Sami smo jim dovolili preveč, ker smo delali napake, kjer jih ne bi smeli, povsem nasprotno, kot smo se dogovorili pred tekmo. Ob takem porazu ni pomembno, v kakem trenutku pride, treba se je hitro obrniti naprej,"" je povedal Viler. ""Če ni komunikacije, če se ne postaviš pravilno, ti švignejo mimo, saj so izredno hitri. Dalo bi se v nekaterih situacijah bolje reševati zadeve in to je ta višja raven, na kateri bi radi bili tudi mi. Ne vem, kako bo ta poraz vplival na nas, upam, da ne preveč. Prav gotovo se bomo v podzavesti bali naslednje tekme, a ne prvenstvene,"" je zaključil Viler. Maribor se bo v naslednjem krogu Lige prvakov prav tako pomeril z Liverpoolom. Tekma na Anfieldu bo na sporedu 1. novembra. Hud poraz Šport Vijoličasti popolnoma nemočni"
http://zurnal24.si/sport/nogomet/rijkaard-mourinhov-nacrt-ne-prinasa-uspeha-178313,sport,178313,"Rijkaard: ""Mourinhov načrt ne prinaša uspeha"" Nekdanji trener Barcelone Frank Rijkaard pozna recept za uspeh proti katalonskemu velikanu. ""Če hočeš premagati Barcelono, se moraš prilagoditi njenemu slogu igre. Večina ekip, ki so uspele proti Barçi, je imela zelo organizirano in disciplinirano obrambo,"" je dejal sedanji selektor Savdske Arabije Frank Rijkaard. ""Inter in Chelsea sta oba na tak način premagala Barcelono v Ligi prvakov, potem je tu še Real Madrid. Oni so uspeli Katalonce ugnati s pristopom, ki bi mu lahko rekli 'Mourinhov recept' in izvira iz njegovih časov pri Chelseaju. Če ta taktični načrt uporabiš proti Kataloncem, ti bo uspelo enkrat v desetih primerih, nikakor pa ne garantira uspeha,"" je glede Mourinhevega taktičnega načrta, ki vključuje agresivno pokrivanje nasprotnika že pri njegovi organizaciji igre iz zadnje linije, povedal Nizozemec. Na vprašanje, ali se čuti zaslužnega za uspehe ""Blaugrane"" v zadnjih letih, je odgovoril negativno. ""Vsekakor nisem odgovoren za zadnje uspehe. Jaz sem le eden od tistih, ki smo bili zraven. Bil sem uspešen, a vse dolgujem kolektivnemu trudu ekipe."" Za konec je nekdanji igralec Milana dodal še: ""Srečen sem, da sem preživel pet let pri Barceloni, lepo je imeti tako prekrasne spomine,"" je zaključil Rijkaard."
http://zurnal24.si/sport/zimski-sporti/v-korejo-po-prave-rezultate-42119,sport,42119,"V Korejo po prave rezultate Slovenska biatlonska reprezentanca najboljše uvrstitve v letošnji sezoni pričakuje na bližnjem svetovnem prvenstvu v Koreji. Najvišje ambicije imajo Janez Marič, Klemen Bauer in Teja Gregorin. Za športnika sem že precej star, zato je vsak slab nastop velika izguba. Janez Marič Slovenski biatlonci so se v sezoni 2008/09 srečali z največ nepričakovanimi težavami do zdaj. Pravi tekmovalni dosežki, izjema je šesto mesto Janeza Mariča , še manjkajo in prav za bližnje svetovno prvenstvo, ki bo med 14. in 22. februarjem, napovedujejo najboljše uvrstitve letos. ""Z nestrpnostjo čakamo prave dosežke. Letos smo imeli eno težavo za drugo in tudi zato je bil letošnji izkupiček slabši,"" je poudaril predsednik zbora za biatlon Peter Zupan . Podobno dobrih 14 dni pred prvenstvom razmišlja tudi direktor reprezentanc Borut Nunar , ki največ možnosti za visoko uvrstitev pripisuje mešani štafeti, od posameznikov pa pričakuje kakšno uvrstitev med deseterico. Želje so seveda še višje. ""Na SP si želimo hiter tek in normalno streljanje ter seveda potreben kanček sreče. V prihodnjih dneh nas na sklepnih pripravah čaka še veliko dela in dobro bo treba nameriti puške in nabrusiti smuči."" Teja Gregorin je prvi adut ženske reprezentance. © EPA Ženske barve bodo na SP zastopale Teja Gregorin , Andreja Mali in mladinka Lili Drčar . ""Gregorinova je v vzponu in za vrhunsko formo potrebuje le še nekaj treningov, zato od nje pričakujem največ. Andreja je nastopala na vseh tekmah, zato jo bom poskušal malce spočiti, Lili Drčar pa bo že na MSP v Kanadi pokazala, kaj zna,"" je stanje v ženski ekipi opisal trener Tomaš Kos . ""Počasi se mi forma vzpenja in upam, da mi bo prav na SP uspelo združiti dober tek in streljanje. S tem bi lahko ponovila lanski uspeh,"" je dodala Gregorinova, lani v Östersundu s šestim mestom najboljša Slovenka. Zaradi bolezni moškega trenerja Uroša Velepca Kos trenutno dela tudi z moško ekipo. Tam ima najvišje ambicije Janez Marič: ""Sezono smo podredili nastopu na SP. Želim si tekmovati tako, kot znam, in če mi bo to uspelo, bom na koncu zadovoljen tudi z mestom."" Marič se sicer ni želel obremenjevati z napovedjo uvrstitve, po drugi strani pa je priznal, da mu je žal za vsak slab nastop: ""Za športnika sem že precej star, zato je vsak slab nastop velika izguba."" Drugi slovenski adut je Klemen Bauer , ki je lani prav na tem prizorišču z osmim mestom dosegel največji uspeh v karieri, vse pa kaže, da bo po lanski hudi nesreči prav na SP prvič v vrhunski formi. Moške barve bodo branili še Peter Dokl , Vasja Rupnik in Jože Mehle ."
http://zurnal24.si/slovenija/zbezali-so-pred-prihodom-policije-47077,slovenija,47077,"Zbežali so pred prihodom policije Skupina obritoglavcev je na Filozofski fakulteti z verbalnim in fizičnim nasiljem zmotila okroglo mizo z naslovom Sovražni govor, nacionalizem in neofašizem. V skupini obritoglavcev, ki se je udeležila okrogle mize in se kasneje zapletla v fizični obračun s snemalcem dogodka, naj bi bili po poročanju spletnega portala 24ur.com tudi nekateri vidni člani organizacije Tukaj je Slovenija. Na spletni strani organizacije, ki se označuje za domoljubno, so to zavrnili in zatrdili, da niso povezani s sumom kaznivega dejanja poškodovanja tuje stvari. ""Absolutno smo prepričani, da bo te neresnične navedbe ovrgla policijska preiskava,"" so med drugim zapisali. Sovraštvo, ne domoljubje Incident na Filozofski fakulteti je ostro obsodila Mlada liberalna demokracija, saj po njihovem dokazuje, da se med mladimi razširja iznakažena ideologija domoljubja, ki temelji na sovraštvu do drugačnih in drugače mislečih. Najbolj jih skrbi dejstvo, da se je podoben ""domovinski diskurz"" naselil v retoriki nekaterih strank, kar po njihovem seveda ni neposreden vzrok tovrstnim incidentom, vsekakor pa ne pripomore, da bi slovensko družbeno ozračje postalo strpnejše, bolj solidarno in umirjeno. V MLD bodo pozvali pristojne ustanove, da preučijo pravne možnosti za prepoved tistih spletnih strani, ki širijo rasne, verske in vse druge oblike nestrpnosti. Policija primer preiskuje Na ljubljanski policiji so povedali, da so posredovali po klicu s fakultete. ""Policisti so ugotovili, da je skupina oseb pristopila do oškodovanca, eden od njih ga je udaril po roki, tako da mu je na tla padel fotoaparat,"" je povedal tiskovni predstavnik Vinko Stojnšek in pojasnil da trenutno preiskujejo kaznivo dejanje poškodovanja tuje lastnine. Glede domnevnega verbalnega in fizičnega nasilja pa je dejal: ""To še preiskujemo, ker je težko določiti, kje je meja med tem, da nekdo žali oziroma krši javni red in mir, ter javno razpravo."" Kaj se je dogajalo Incident nam je opisala udeleženka včerajšnje okrogle mize. ''Že pred okroglo mizo se je pred fakulteto zbrala skupina od 10 do 15 ljudi. Nato so odšli na oddelek, sedeli so v zadnjih klopeh in poslušali. Ko se je dogodek začel snemati, so postali nemirni. Dva sta takoj odšla, zakrivali so si obraze in grozili, da bodo fotografa udarili. Padale so žaljivke in grožnje. Nato so zapustili prizorišče. Fotograf je šel za njimi, snemal jih je do konca hodnika. Zadnji med njimi je vzel zalet in skočil na fotografa ter mu zbil fotoaparat iz rok.'' Fotograf ni utrpel nikakršnih poškodb, fotoaparat pa je uničen. Udeleženka pravi, da se v razpravo niso vključevali. Takoj so jih pozvali, naj zapustijo prizorišče, saj take osebe, kot so oni, niso zaželjene. Eden je s ponosom odgovoril, da niso neonacisti, ampak nacionalsocialisti. Odvrnili so jim, da se s fakultete pač ne more odgnati nikogar. Po mnenju udeleženke je bila večina od njih srednješolcev in sploh niso vedeli, o čem točno teče beseda. ''Dobesedno zbežali so s faksa še pred prihodom policije.'' Na spletni strani organizacije navajajo pričevanje enega od udeležencev, ki trdi, da je med prihodom obritoglavcev in incidentom minilo pol ure, med tem časom pa naj bi okrogla miza potekala brez težav. Šele prihod snemalca, ki je začel skupino snemati (menda naj bi bila ista oseba, ki jih je ob prihodu pozvala, naj odidejo), je med njimi sprožil nemir in negodovanje, zato so hitro odšli. Fotografu, ki jim je sledil, pa naj bi fotoaparat nekdo izbil z roko, ne z brco. Študentje zgroženi V tajništvu dekana FF so pojasnili, da preiskava še poteka in da o incidentu zbirajo obvestila. So se pa do dogodka opredelili študentje, ki so sodelovali v razpravi. ""Organizatorji in prisotni študentje in študentke smo popolnoma zgroženi in tovrstno nasilje obsojamo,"" so zapisali po poročanju STA. Ocenjujejo, da je ""ironično, da se je potreba po debati o pojavih nestrpnosti in fašističnih praksah potrdila na tako nazoren način"". Obenem poudarjajo, da pri tem ne gre samo za napad na navzoče študente in študentke, temveč ""tudi za napad na samo fakulteto, katere smisel obstoja in delovanje morata biti usmerjena ravno proti takšnim praksam nestrpnosti in nasilja""."
http://zurnal24.si/magazin/film-glasba-tv/tam-nekje-za-zamudnike-137950,magazin,137950,"Tam nekje za zamudnike Vsako nedeljo si v Kinodvoru lahko ogledate predstavo, ki ste jo v času predvajanja v kinematografih zamudili. Tokratni film za zamudnike je Tam nekje (Somewhere), ujemite ga ob 19. uri. Drama Tam nekje režiserke Sofie Coppole, ki so ji namenili zlatega leva na lanskem mednarodnem filmskem festivalu v Benetkah, je duhovit, pretresljiv in čustven vpogled v življenje igralca Johnnyja Marca (Stephen Dorff). Najverjetneje ste ga videli v rumenem tisku. Johnny prebiva in uživa v legendarnem hollywoodskem hotelu Chateau Marmont. Njegova igračka je ferrari, nikakor pa se ne brani družbe lepih deklet. Nekega dne se v hotelu nepričakovano pojavi 11-letna hčerka Cleo (Elle Fanning), plod njegovega propadlega zakona. Njuno druženje je Johnnyjeva priložnost in spodbuda, da se sooči s svojim načinom življenja in si odgovori na vprašanje, ki se nam poraja vsem: kakšno pot bomo ubrali? Cena redne vstopnice je 4,95 evra, za vstopnico s popustom za starejše od 60 let, mlajše od 14 let, dijake in študente pa boste odšteli 4,25 evra."
https://zurnal24.si/magazin/vip/pretepena-zaradi-zveze-s-hindujcem-106145,magazin,106145,"Pretepena zaradi zveze s hindujcem Mlado muslimansko igralko, ki je zaigrala v filmih o Harryju Potterju, je zaradi zveze z nemuslimanom pretepel brat, oče pa naj bi ji grozil s smrtjo. Včeraj so sodili bratu in očetu 22-letne igralke Afshan Azad, ki je nastopila v filmih o Harryju Potterju. Oče igralke Abul Azad in njegov 28-letni sin Ashraf sta bila po incidentu maja v Manchestru obtožena groženj s smrtjo. Na sodišču so povedali, da je mlado igralko po tem, ko je začela zvezo z nemuslimanom, pretepel brat, oče pa ji je grozil, da jo bo ubil. Poleg tega naj bi jo oče tudi poskušal prisiliti v dogovorjeni zakon. Vendar ju je sodišče oprostilo, glede na to, da je Azadova sodelovanje odklonila. Dejanje je sicer najprej prijavila na policiji, vendar se je kasneje odločila, da se ne strinja s kakršnimikoli ukrepi proti njeni družini, saj naj bi jo aretacija očeta ali brata lahko postavila v ""resno nevarnost"". Tako je sodišče očetu naložilo pogojno kazen 12 mesecev, njen brat pa bo ob varščini počakal na kazen do 21. januarja, saj je priznal napad na sestro ter povzročitev telesnih poškodb. Tožilec Richard Vardon je na sodišču povedal: ""Bistvo obtožnice je, da je bila žrtev popolnoma nepotrebnega in neprijetnega napada s strani brata. Razlog za napad naj bi bil njena zveza z mladim hindujcem, ki je njena družina očitno ni odobravala, saj so muslimani. Ona je govorila ne le o napadu, ampak da sta ji tudi grozila s smrtjo."" Azadova pa naj bi kasneje spremenila izjavo, rekoč da je le stežka razumela očetov bengalski naglas in da ni gotova, kaj je govoril."
http://zurnal24.si/sport/nogomet/arbeloa-in-pique-spet-prijatelja-208798,sport,208798,"Arbeloa in Piqué spet prijatelja Posnetki s treninga španske nogometne reprezentance namigujejo, da sta Gerard Piqué in Álvaro Arbeloa zakopala bojno sekiro. Špansko nogometno reprezentanco nocoj čaka obračun kvalifikacij za SP 2014 proti izbrani vrsti Belorusije. Aktualni svetovni prvaki so pred odhodom na Mallorco trenirali v Las Rozasu, kjer sta se ponovno spoprijateljila Álvaro Arbeloa in Gerard Piqué.Nogometaša sta se po tekmi Real Madrida in Elcheja ''sporekla'' na socialnem omrežju Twitter. ''Gledam komedijo na Canal + Liga. Vedno prija ob tej uri,'' je sodniške odločitve na tekmi komentiral branilec Barcelone Gerard Piqué. ''Zelo zadovoljni s tremi točkami. Zelo me veseli, da so nekateri gledališče zamenjali s kinom, to je vedno dobro,'' pa mu je odgovoril reprezentančni kolega in nogometaš Real Madrida Álvaro Arbeloa.Španska reprezentanta sta se na treningu očitno dobro zabavala, njun ''prepirček'' pa je že stvar preteklosti. A Piqué tudi tokrat ni mogel iz svoje kože in se narahlo zaletel v Arbeloo, nato pa vse skupaj pospremil z nasmeškom. Piqué ''provociral'' Arbeloo:"
http://zurnal24.si/svet/cernobil-postal-mesto-duhov-120179,svet,120179,"Černobil (p)ostal mesto duhov Jedrski nesreči. Černobil je 25 let pozneje zapuščen, v Fukušimo se bodo ljudje lahko dokaj kmalu vrnili. Primerjava. “Podobnosti med Fukušimo in Černobilom ni. Skupno je le, da so bili pri obeh prisotni izpusti v okolje,” nam ob robu predavanja o primerjavi jedrskih nesreč v Černobilu in Fukušimi pove Bogdan Pucelj z Instituta Jožef Stefan. “Izpusti v okolici Černobila so bili bistveno večji, prav tako razširjenost. Posledic se ne da primerjati,” poudarja.V torek bo minilo 25 let od jedrske katastrofe v Černobilu. Kraj je še vedno mesto duhov. “Tja se ljudje nikoli ne bodo mogli vrniti. No, mogoče čez sto tisoč let,” pravi Pucelj. Na vprašanje, kakšna bo okolica Fukušime čez 25 let, odgovarja: “Po moji oceni se bodo ljudje tja vrnili že bistveno prej. Ne bo kot Černobil, ki je dejansko zaprto območje.” Žurnal24 main Raje v smrt kot stranNekaj deset ljudi danes še živi blizu Černobila, saj niso želeli zapustiti domov. Tako kot neki moški iz Fukušime, ki je raje storil samomor, kot privolil v evakuacijo. Po nekaterih ocenah pa Ukrajincem največ škode ni povzročilo sevanje, temveč strah. Število duševnih bolezni je namreč skokovito naraslo.Ukrajina vs. JaponskaČernobil. Imel je štiri reaktorje, eksplodiral je četrti. V prvem letu po nesreči je umrlo 28 ljudi. Za nesrečo je bil kriv človeški faktor. Evakuacije niso mogli izvesti. Fukušima: od šestih reaktorjev so trije uničeni. Do nesreče sta privedla potres in cunami. Evakuirali so več kot sto tisoč ljudi."
https://zurnal24.si/sport/nove-medalje-za-slovenijo-317367,sport,317367,"Nove medalje za Slovenijo Slovenska reprezentanca na Mladinskih olimpijskih igrah v Buenos Airesu nadaljuje z zbiranjem kolajn. Teniška igralka Kaja Juvan se je v paru s Poljakinjo Igo Swiatek uvrstila v finale tekmovanja dvojic in bo najmanj srebrna, judoistka Metka Lobnik pa si je danes priborila še ekipni bron. Kaja Juvan in Iga Swiatek, drugi nosilki, sta proti Argentinki Marii Lourdes Carle in Kolumbijki Marii Camili Osorio Serrano napredovali gladko s 6:2 in 6:2 v nizih. Twitter Potek srečanja je potrdil, da sta Poljakinja in Slovenka mnogo boljši igralki. V prvem nizu je slovensko-poljska dvojica povedla s 5:0, v drugem pa sta Južnoameričanki nadaljevali z dobro igro iz konca prvega niza in povedli z 2:0, naslednjih šest iger pa je nato izgubili in tekma je bila hitro končana. ""Kolajno sem napovedal in obljubo držala. Danes sva vedeli, da sva močnejši in da ta polfinale lahko dobiva. Vprašanje je bilo le, kako dobri bosta tekmici zaradi podpore s tribun,"" je po tekmi povedala Juvanova. Twitter V finalu se bosta Juvanova in Swiatkova pomerili z Japonkama Yuki Naiko in Naho Sato, ki sta presenetljivo z 2:1 v nizih ugnali prvi nosilki Xinyu Wang in Xiyu Wang s Kitajske. ""Z Igo imava lepo možnost za zmago, a tekmici sta kakovostni, saj sta premagali Kitajki. Z Igo se dobro razumeva, zdaj se morava le še zbrati in mislim, da nama lahko uspe,"" je o tekmicah povedala slovenska reprezentantka. Juvanova odlično nadaljuje tudi med posameznicami. Danes je pometla z Ukrajinko Viktorijo Demo s 6:0 in 6:0 ter se prebila v četrtfinale, kjer bo igrala z Rusinjo Oksano Selehmetovo. Ob tem nastopa še med mešanimi pari. [MOI Buenos Aires 2018] Kaja Juvan🎾🎾v 1/4 finalu posamezno @BuenosAires2018 @youtholympics 👏👏👏👏 #TeamSlovenia #BuenosAires2018 #tennis @Teniskazveza pic.twitter.com/P7li82o9l8 — Team Slovenia (@TeamSlovenia) October 10, 2018 ""Na vseh teh tekmah so odločilne prve igre. Med posameznicami je bilo napeto le v uvodu, pri tri ali štiri proti nič pa nasprotnica nato izgubi samozavest. V drugem današnjem srečanju pa sta tekmici ob koncu prvega niza spremenili taktiko. Na to sva se morali navaditi, a najbolj pomembno je bilo, da sva obdržali koncentracijo. Kolumbijko in Argentinko je publika kar dvignila, začeli sta zadevati, zato sva se morali zbrati,"" je še povedala Ljubljančanka, ki zdaj odkrito meri na zlato. Judoistka Metka Lobnik pa je torkovemu posamičnemu bronu dodala še bron z mešano ekipo Rio9 de Janeiro, ki je izbrana naključno, imena pa ekipe nato dobijo po mestih, ki so v preteklosti gostile olimpijske igre. Epa S svojo ekipo se je Lobnikova prebila vse do polfinala in v četrtfinalu izločila ekipo Atlante za katero je tekmoval Rok Pogorevc. Že v četrtfinalu je bilo tako jasno, da ima Slovenija v Buenos Airesu že šest kolajn. ""Pot do kolajne je bila morda ekipno malce lažja kot v torek, saj ni ves pritisk na posamezniku. Ta se porazdeli. Sicer pa je zame nastop tukaj nekaj neverjetnega. Dveh kolajn se nisem nadejala niti v sanjah,"" pa je po tekmi dejala prva Slovenka v Buenos Airesu, ki je na zmagovalni oder stopila kar dvakrat. OI mladih Šport Druga slovenska medalja v Buenos Airesu Sicer pa je nastope danes sklenila veslačica Ilaria Bianchi, ki je morala v skifu na vodo dvakrat, na koncu pa je bila tretja v finalu C oziroma skupno 11."
http://zurnal24.si/slovenija/obcina-noce-placati-za-propadli-maks-203841,slovenija,203841,"Občina noče plačati za propadli Maks Arhitekturni biro želi okoli 650 tisočakov. Mariborska občina zanika odgovornost in kaže na Zim. Zaradi propadlega projekta Maks ljubljanski arhitekturni biro Sadar + Vuga za nekaj več kot 640 tisoč evrov toži mariborsko občino in Zim, podjetje v večinski lasti občine, ki sta projekt vodila. Arhitekta sta na desni strani Drave načrtovala Mariborsko kulturno središče (Maks), ki naj bilo središče dogajanja Evropske prestolnice kulture; tu naj bi prostor dobila nova Umetnostna galerija Maribor (UGM). ""Ne bomo plačali"" Projekt je bil zaradi pomanjkanja sredstev ustavljen že pod županom Francem Kanglerjem. Obravnava je za danes razpisana na okrožnem sodišču. Kako se bo zagovarjal Zim, nismo izvedeli, saj je direktor na dopustu. ""Vsa pogodbena razmerja so sklenjena med birojem in Zim. MOM v tem obligacijskem razmerju sploh ni bila stranka in ne bo zavezana k plačilu odškodnine,"" so pojasnili na MOM. Maks je bil najprej ocenjen kot 50-milijonski projekt, nato znižan na 31 milijonov, zadnja cena pa je bila 41 milijonov evrov."
http://zurnal24.si/magazin/film-glasba-tv/princ-me-spominja-na-skywalkerja-89222,magazin,89222,"""Princ me spominja na Skywalkerja"" Igralec Dev Patel je v filmu Zadnji gospodar vetra upodobil princa Zuka. Razkril je nekaj zanimivosti s snemanja filma in o prepoznavnosti, ki se je ne more rešiti. Kako je potekalo snemanje filma?Snemanje filma je bilo zelo zabavno, še posebej je bilo zabavno učiti se borilnih veščin. Igralska zasedba je zelo mlada in vse skupaj je bilo zame nekaj novega. Gre za moj prvi film v Ameriki. Zelo zanimivo je bilo preiti s snemanja Revnega milijonarja v Zadnjega gospodarja vetra, kjer je razlika v proračunu za film ogromna. Dva tedna smo snemali na Grenlandiji, ki je spektakularna in presunljiva. Kakšen je vaš karakter?Igram mladega princa Zuka. Gre za zgodbo v fantazijskem svetu, kjer so štirje narodi – zračni, ognjen, vodni in zemeljski. Vsi imajo določene osebe, ki lahko izkoristijo svoje elemente za spopade. Če si del zemeljskega naroda, potem lahko premikaš zemljo, če si iz ognjenega, potem obvladaš ogenj in podobno. Moj lik je princ ognjenega naroda, ki se trudi najti Aanga. On je avatar, za katerega vsi mislijo, da je mit. Aang ima moč obvladati vse štiri elemente in je potencialni rešitelj sveta. Moj narod je v bistvu zloben, ki skuša prevzeti svet.Torej ste negativna osebnost?V bistvu da. Moj oče me pošlje na misijo, da najdem tega fanta. Moj lik je nekako podoben liku v Revnem milijonarju, saj sta oba zelo odločna narediti tisto, kar morata. V Revnem milijonarju sem hotel najti ljubezen in bi naredil vse, da jo najdem. V Zadnjem gospodarju vetra prav tako dam vse od sebe, da bi našel tega dečka. Vloga princa je dvojna, je zelo zmeden, saj skuša biti vpliven, a v notranjosti je le zbegan deček. Ima tako tudi on moč?Seveda. Ker je del ognjenega naroda, lahko usmerja ogenj.Ali niste trenirali borilnih veščin, ko ste bili še majhni?Ja, od desetega leta treniram tekvondo, kar mi je pri snemanju zelo pomagalo. Ker sem prišel zadnji na snemanje, so že vsi vadili, tako da sem se hitro vklopil.Je bilo fizično težko posneti film?Ja, je bilo. Sam sem zaigral zelo prebrisan lik. Je sovražnik velikega obsega in zelo me spominja na Anakina Skywalkerja iz Vojne zvezd, sam pa sem velik oboževalec Vojne zvezd. Neprestano se bori, da bi izbral pot med dobrim in zlim, in ne ve, katero pot bi ubral. Kaj je bil največji izziv?Najbolje od vsega je bilo snemati na teh velikih in spektakularnih kulisah. Pri nekaterih delih je bilo treba uporabiti domišljijo, saj se niso snemali na prostem. Ponavadi imaš pri pretepu z osebo fizičen kontakt, a najboljša stvar pri filmu je ta, da lahko zgrabim svoj element in ga vržem nasprotniku, ki ga lahko blokira z zrakom in podobno. Bilo je res zabavno, na plan je prišel otrok v meni (smeh).Kako je delati z režiserjem M. Nightom Shyamalanom?Odličen je in čudovit z otroki. Je kot velik otrok, poln energije in šali se na svoj račun. Ko ga vidiš z malimi otroki, se jim res posveti in je videti, kot da so njegovi najboljši prijatelji. Res je povezan s svojo ekipo in iz nje izvleče najboljše. Žurnal24 main To je prvi vaš film po Revnem milijonarju?Tako je. Dobil sem veliko ponudb, vendar se trudim, da ne sprejemam samo ene vrste vlog. Bil sem zelo previden pri izbiri pravega filma. Še vedno se imam veliko za naučiti in želel sem se prepričati, da sem se pravilno odločil.Vzeti idejo iz risanke in jo spremeniti v film je težko za vsakega režiserja. Kako mu je to uspelo?Mislim, da je to naredil brilijantno. Night mi je pojasnil, da je karakterjem skušal vliti človeški pridih in jim dati večjo globino, kot jo ima animirani film. Ste se lahko selili po Indiji, ne da bi vas nadlegovali in prepoznavali?Bilo je čudno, ker je bilo težje, kot sem mislil. V indiji imajo svoje bollywoodske igralce in sam to zagotovo nisem, tako da sem si mislil, da grem lahko kamorkoli in uživam. Še v majhni rikši so me prepoznali. Klicali so me junak in milijonar, vsi so poznali moj obraz. Je res, da hodite s Friedo Pinto?Da. Odlično je biti z nekom, ki razume, kaj delaš. Ni samo odlična punca, temveč tudi odlična prijateljica in podpornica v vsem, kar počnem."
http://zurnal24.si/magazin/film-glasba-tv/utrinki-sodobne-ilustracije-137781,magazin,137781,"Utrinki sodobne ilustracije V Kinu Šiška se bo že tretjič odvil Bienale slovenske neodvisne ilustracije, ki bo gostil več kot 20 avtorjev ter popestril dogajanje z različnimi dogodki, kot sta Jam Session ter 15' slave, kjer se bodo predstavili različni kreativci. Začetek v Kinu Šiška je ob 20. uri. Prvi bienale slovenske neodvisne ilustracije je vzniknil zaradi soočanja s praktičnimi problemi pri rabi ilustracije v vsakdanjem vizualno likovnem prostoru. Ideja za redefinicijo ilustracije, se je izkazala za izredno potrebno. Potreba po predstavitvi sodobne ilustracije v Sloveniji, pa se je pojavljala tudi zaradi visoke kvalitete njene produkcije in izredno omejenih možnosti predstavljanja. Sodobna ilustracija je namreč kot po pravilu katapultirana zgolj med parametre komercialne in umetniške produkcije, medtem ko se na stranskem tiru pušča potenciale, s katerimi se lepotičijo derivati praks sodobne ilustracije – hudomušnost, družbenokritičnost, hibridnost, heterogenost in intermedijskost pogosto nabirajo prah nekje čisto na zgornjih policah. Bienale se od preostalih podobnih kulturnih dogodkov razlikuje tudi konceptualno, saj je z neodvisnost mišljena predvsem kot neodvisnost od drugih institucij. Neodvisno pa se tu izenačuje tudi z necenzuro: avtorji, ki sodelujejo na dogodkih, so necenzurirani in lahko ustvarjajo popolnoma neobremenjeno od institucije ali celo do institucije samega bienala. Tako, prvič, vsak avtor postane selektor in deduje možnost lastnega izbora svojega naslednika, kar predstavlja horizontalen način selekcije, ki je v izključno rokah stroke in popolnoma institucionalno neodvisen. In drugič, vsakemu avtorju je dana popolnoma svobodna izbira izraznega komunikacijskega sredstva, ki ga bo na dogodku predstavil, koder je ilustracija lahko uporabljena v kateremkoli kontekstualnem smislu, četudi ta ni končni rezultat."
http://zurnal24.si/magazin/vip/znano-ime-rebekine-deklice-168163,magazin,168163,"Znano ime Rebekine deklice Priljubljena pevka Rebeka Dremelj in njen Sandi sta svojo prvorojenko poimenovala Šajana. Rebeka Dremelj Škaler in njen mož Sandi Škaler sta svoji prvorojenki, ki ju je s svojim prihodom razveselila v ponedeljek popoldne, nadela ime Šajana, poroča revija Story. Zakonca sta sicer ime za svojo hčerko imela izbrano že šest let, tako da sta ves čas Rebekine nosečnosti, potem ko sta izvedela, da pod srcem nosi deklico, otroka že nagovarjala s tem imenom. Mala Šajana, ki je ob rojstvu tehtala 3.700 gramov, velika pa je bila 54 centimetrov, je sicer nekoliko pohitela na svet in zakonca presenetila tri dni pred napovedanim rokom, 20. septembra. ""Rodila sem tako, kot sem si zamislila. Naravno, brez sredstev proti bolečinam; porod je bil hiter in lahek, vse skupaj pa je trajalo tri ure,“ je po porodu povedala Rebeka za zgoraj omenjeno revijo in dodala: ""Ko sem jo prvič dobila v roke, me je preplavila neizmerna sreča. Oba s Sandijem sva se vanjo zaljubila na prvi pogled.“"
https://zurnal24.si/magazin/film-glasba-tv/mesnica-za-gnetenje-idejnih-svaljkov-140701,magazin,140701,"Mesnica za gnetenje idejnih svaljkov Glasbeno-gibalno predstavo Mesnica si lahko v Gledališču Glej ogledate nocoj ob 20. uri. Mesnica je zgodba o snobu, ki svojega psa hrani z mesom, in hkrati nasprotuje ubijanju živali. O njem, ki plačuje za seks, in o njej, ki je plačana zato, da je tiho. O prodajalni mesa, v kateri se krvi ne vidi. Mesnica je mesto za gnetenje idejnih svaljkov, sestavljenih iz koščkov špeha, govoričenj o zdravem življenju in iz trdnih moralnih stališčih glede bilo česa; dilem liposukcije, pogojev klanja ali poti prebavljenega mesa. Mesnica je maternica sveta; v kateri smo ljudje najbolj razvita bitja, živali ne znajo netiti ognja, medtem ko je usoda rastlin domena višjih sil. Cena vstopnice je sedem evrov, za dijake, študente in upokojence pet evrov, brezposelni pa imajo z dokazilom prost vstop."
http://zurnal24.si/slovenija/crna-kronika/crnogorec-tihotapil-20-kilogramov-marihuane-199563,slovenija,199563,"Črnogorec tihotapil 20 kilogramov marihuane  Mariborski cariniki mobilnega oddelka so v četrtek pri nadzoru vozila 31-letnega črnogorskega državljana odkrili večjo količino prepovedanih drog. V sodelovanju s kriminalisti Policijske uprave Maribor so ugotovili, da gre za okoli 20 kilogramov v zavitke zapakirane marihuane, zato so zdaj že priprte voznika in njegova sopotnika pridržali. Kot je na današnji novinarski konferenci pojasnil direktor Carinskega urada Maribor Dušan Šafarič, so cariniki mobilnega oddelka 4. julija opravljali kontrolo v Gruškovju v smeri proti Ptuju. Okoli 10. ure so iz prometa izločili kombinirano vozilo Fiat Ducato s črnogorsko registracijo in ga usmerili na parkirišče. ""Kombi je vozil 31-letni državljan Črne gore, v njem sta bila še dva sopotnika. Cariniki so potnike v vozilu vprašali, ali kaj prevažajo s seboj. Vsi so odgovorili nikalno, cariniki pa so se kljub temu odločili za pregled vozila. Uporabili so endoskop in v tovarniško narejenem dvojnem dnu opazili paket, zavit v polivinilno folijo,"" je dejal Šafarič. Zaradi nadaljnjega temeljitega pregleda so vozilo odpeljali na mejni prehod Gruškovje v pregledovalno garažo za tovorna vozila. Ko so odstranili sedeže in dvignili talno oblogo, so opazili, da je leseni pod prežagan. Voznika so zato vprašali, kaj skriva. Odvrnil je, da je v skrivališču droga. Cariniki so nato iz tovarniško izdelanega dvojnega dna v potniški kabini izvlekli en paket in odvzeli vzorec rastlinske snovi. Hitri test je pokazal, da gre za marihuano. O ugotovitvah so obvestili mariborske kriminaliste, ki so prevzeli postopek. V nadaljnji preiskavi vozila so v prirejenem prostoru našli skupaj 20 zavitkov, v katerih je bila zavita prepovedana droga. Zasegli skunk Kot je povedal vodja mariborskih kriminalistov Robert Munda, je bila ta namenjena na trg držav EU, kriminalisti pa so vozilo zasegli in predali v nadaljnji postopek ptujskemu okrožnemu tožilstvu. Zaradi suma storitve kaznivega dejanja, povezanega s tihotapljenjem prepovedanih drog, je bila osumljencem iz Črne gore odvzeta prostost, v petek so bili vsi privedeni k preiskovalni sodnici ptujskega sodišča, ki je zanje po zaslišanju odredila pripor. Po besedah Munde je bila zasežen t. i. skunk, pridobljen s hidroponičnim gojenjem, kjer se vsebnost THC v na tak način vzgojenih rastlinah zaradi optimalnih razmer drastično poveča in znaša v cvetovih med 40 in 70 odstotkov psihotropne snovi, v listih pa ga ostane okoli deset odstotkov. Prodal bi lahko za 10 tisoč evrov ""Po naših ocenah so osumljeni na območju Črne gore za 20 kilogramov prepovedane droge plačali okoli 10.000 evrov. V Sloveniji bi zanjo na črnem trgu iztržili vsaj 40.000 evrov, če pa bi jim drogo uspelo prepeljati v Nemčijo ali kakšno drugo zahodnoevropsko državo pa bi se znesek gibal okoli 60.000 evrov,"" je še dejal Munda."
http://zurnal24.si/sport/nogomet/handanovic-zelim-si-inter-166353,sport,166353,"Handanović: ""Želim si Inter"" Kot po prvi tekmi v Zagrebu, smo tudi tokrat za komentar poprosili oba vratarja, mariborskega Jasmina Handanovića in zagrebškega Ivana Kelavo. Oba sta pohvalila igro nasprotnega moštva in se z mislimi usmerila  proti nadaljni ""evropski"" poti. ""Dinamo ima posamično kvaliteto in izkušnje na svoji strani, to so danes tudi pokazali. Pri njihovem zadetku sem žogo videl zunaj igrišča, vsi smo malce zastali in takšne napake se nam ne smejo dogajati, tisti gol nas je presekal. Nato smo morali pritisniti in smo puščali veliko prostora za njihove protinapade, v katerih je Dinamo zelo dober. Mi smo še prišli do kazenskega prostora, tam pa nam je praviloma malo zmanjkalo za nevaren zaključek,"" je bila kratka ocena, ki jo je po tekmi v Ljudskem vrtu, ki jo je Dinamo dobil z 0:1, podal Jasmin Handanović. Mejač: ''Ligo prvakov smo izgubili v Zagrebu'' Milanič: ''Sodnik je prehitro zapiskal'' Dinamo naprej, sodnikom žvižgi Navijaška zvestoba, Viola do groba Saša Despot Pa je imel tudi on, tako kot nekateri soigralci, občutek, da so slovenski prvaki priložnost za napredovanje v Ligo prvakov zapravili že v zagrebškem Maksimirju? ""Ne bi rekel, da smo Ligo prvakov izgubili v Zagrebu, domov smo prinesli aktiven rezultat, ki pa ga žal nismo znali nadgraditi. Ta tekma je bila drugačna, oni so bolj čuvali rezultat in čakali na naše napake, mi pa doma nismo odigrali tako dobro kot v Maksimirju."" Maribor bo še drugo sezono zapored tekmoval v Evropski ligi, tokrat z višjimi ambicijami. ""Evropska liga je nagrada za ves vložen trud, z njo imamo izkušnje že iz lanske sezone in letos bomo poizkušali doseči kakšno točko več, če pa se pokaže priložnost za napredovanje, jo bomo seveda poizkušali izkoristiti. Za nasprotnika si želim Inter,"" je v smehu dodal Jasmin, ki upa na tekmovalno snidenje s svojim bratrancem Samirjem, ki brani barve milanskega Interja. ""Maribor bi se z nami boril za vrh"" ""V Maribor smo prišli z željo po zmagi, zgodnji zadetek nam je pomagal obrniti tekmo v našo korist. Domači si niso ustvarili nobene ""smrtne"" priložnosti in potek igre smo kontrolirali skozi celoten obračun,"" je bil po tekmi razumljivo dobro razpoložen Ivan Kelava, ki je mrežo v Ljudskem vrtu uspel ohraniti nedotaknjeno. Saša Despot Kako pa je zagrebški vratar videl igro slovenskega prvaka v minulih dveh tekmah? ""Maribor bi se z nami boril za vrh hrvaške lige. Meni so izredno všeč kot ekipa, so kompaktni in imajo kvalitetne igralce. Skušali so igrati, na koncu so poizkušali malce preveč ""na horuk"", so pa pokazali svoj pravi obraz v Maksimirju, predvsem od 25. do 60. minute, ko so igrali zares dobro."" ""Pri razveljavljenem zadetku Maribora sem obstal, saj sem videl sodnika, ki je odreagiral,"" je svojo reakcijo ob strelu Aleša Mejača obrazložil Kelava, ko je ostal prikovan na mestu, ko se je žoga znašla v njegovem zgornjem levem kotu. Za Dinamo bo že drugo leto zapored na sporedu Liga prvakov. V zadnjih dneh se je veliko govorilo o možnih okrepitvah, omenjal se je tudi Ivan Klasnić. ""Glede Lige prvakov in okrepitev pa je tako, da naš trener in strokovno vodstvo že vesta, kaj je najbolje za ekipo,"" je s pomenljivim nasmehom na ustih zaključil Ivan."
http://zurnal24.si/magazin/vip/nad-rihanno-z-rasisticnimi-opazkami-143591,magazin,143591,"Nad Rihanno z rasističnimi opazkami Nad Rihanno se je v lizbonskem hotelu spravil moški, iz katerega so rasistične opazke kar bruhale. Rihanno je v portugalski prestolnici neprijetno presenetil moški, ki jo je ozmerjal zaradi barve polti. Pevka je nemudoma poklicala hotelskega menedžerja. ""Spoznala sem največjega rasista v svojem življenju. Ta moški je o temnopoltih ženskah govoril najbolj nore stvari, zmerjal me je s psico, pocestnico in dejal, da ne spadamo v isti hotel. V meni je prebudil črnko z bahamskim naglasom in vsem, kar spada zraven. Izkazalo se je, da je hotelski menedžer tudi temnopolt. Smeh,"" je na Twitterju objavila pevka. Rihanni pa ostre besede niso prišle do živega in se že zabava v Londonu, kjer je za svojo ekipo priredila božično zabavo v slogu osemdesetih."
https://zurnal24.si/sport/moto-sporti/mosley-se-poslavlja-22035,sport,22035,"Mosley se poslavlja Seksualni škandal, v katerega je bil vpleten predsednik avtomobilistične zveze Max Mosley, kot kaže dobiva epilog. Mosley je namreč napovedal svojo odstop z mesta predsednika. Na letošnji izredni skupščini bom delegatom povedal, da bom mesto predsednika Fie zapustil leta 2009. Max Mosley Predsednik Mednarodne avtomobilistične zveze (FIA) Max Mosley, ki je bil nedavno vpleten v seksualni škandal z nacističnim pridihom, je v pogovoru za The Sunday Telegraph dejal, da naslednje leto, ko se mu poteče mandat na čelu Fie, ne bo več kandidiral za predsednika. ""Na letošnji izredni skupščini bom delegatom povedal, da bom mesto predsednika Fie zapustil leta 2009. To pa ni povezano z nedavnimi dogodki, saj sem se tako odločil že dolgo pred tem,"" je zatrdil 68-letni Mosley, ki je že več kot 15 let na čelu Fie. Izredna skupščina Fie bo 3. julija v Parizu, Mosleyjev odstop pa je že zahtevalo nekaj voznikov formule 1 in Ameriška avtomobilistična zveza, ki je z 51 milijonov članov največja avtomobilistična organizacija na svetu."
https://zurnal24.si/magazin/vip/jasna-kuljaj-na-rdeci-preprogi-pristala-na-hrbtu-315815,magazin,315815,"Jasna Kuljaj na rdeči preprogi pristala na hrbtu Na noge ji je pomagal eden od kandidatov. V soboto sta se v hišo tekmovalcev šova Bar, ki se je začel pretekli teden, vselili še zadnji tekmovalki - Tea Kavkler in Jasmina Kananović – ki imata posebno nalogo, s katero se bosta verjetno zamerili sotekmovalcem. Na skrivaj jim bosta namreč nagajali pri ustvarjanju koktajlov, če bosta uspešni, bosta dobili imuniteto. Planet TV Sicer pa je Jasna med vselitveno oddajo poskrbela za smeh, saj se je pred vsemi ulegla na rdečo preprogo. Izvedela je namreč, da je eden od tekmovalcev, Matej, nekoč delal kot reševalec, zato je hotela preizkusiti njegove sposobnosti. »To je dobra veščina. Če tvojo stranko kap, kaj boš naredil. In če mene sedaj tukaj kap, jaz sem namreč vznemirjena, in če padem po tleh, ali mi boš pomagal?« je rekla in se ulegla na hrbet. Matej ji je pomagal na noge in zdelo se je, da Jasna z njegovim »reševanjem« ni bila najbolj zadovoljna, saj je potožila, da je ni namestil v položaj nezavestnega. Planet TV"
http://zurnal24.si/sport/zimski-sporti/tepes-niti-priblizno-posteno-287553,sport,287553,"Tepeš: Niti približno pošteno  Jurij Tepeš je v prvem odzivu na ekipno tekmo smučarskih skokov v Vikersundu opozoril na to, da pogoji na napravi, kjer sta v pol ure padla kar dva svetovna rekorda, še zdaleč niso pošteni za vse tekmovalce. Slovenska reprezentannca je drugo ekipno tekmo v okviru norveške turneje Raw Air končala na četrtem mestu, potem ko si je že s prvim skokom Anžeta Laniška (120 m) pridelala prevelik zaostanek, da bi se vmešala v boj za prva tri mesta. Orli so tako postali veliki osmoljenci ekipne preizkušnje, saj je Lanišek v prvem poskusu skočil 203 metre, a je bila serija po desetih tekmovalcih razveljavljena.''To je bila tipična tekma za Vikersund, kjer je skakalnica tako narejena, da če piha vzgornik, pogoji niti približno ne morejo biti pošteni za vse. Koridor je bil nastavljen preveč na široko in mi smo verjetno že s prvim tekmovalcem izgubili moč, da bi v drugi seriji lahko napredovali. Saj smo napredovali, skakali smo odlično, pokazali smo, kam sodimo, a enostavno smo bili preveč zadaj. Mislim, da smo naredili osem zelo dobrih skokov, a nekako se nam ni izšlo, tako kot se nam letos že večino sezone ne,'' je povedal Jurij Tepeš, ki na tekmi ni ponovil daljave iz poskusne serije (239,5 m). Njegov najdaljši polet je meril 232 metrov.Tudi tokrat so usodo tekmovalcev krojile težke vremenske razmere. ""Vetrovna tekma in če tukaj piha od zadaj, se da tekmo veliko bolj nadzirati, če piha vzgornik, pa se zgodijo takšni svetovni rekordi. Super, ker so bili, a škoda, da ga ni uspelo doseči nobenemu izmed nas!"" je dejal Tepeš. Profimedias Trener Goran Janus je poudaril, da Lanišku ne gre ničesar očitati. ""Ja, ta prva serija... Videli smo dva svetovna rekorda, kar je prava redkost, da se zgodi v eni seriji. Škoda za Anžeta za prvi skok, a glede na to, kakšne pogoje je dobil, ga je samo posrkalo in mu nimam česa očitati. V finalni seriji je vse lepo popravil. Ostali so bili OK, vesel sem in ponosen na fante. Borili so se in to je pomembno. Proti naravi se enostavno ne da, tudi žirija bi bila lahko malo bolj pozorna. Videli smo, da je samo Anže dobil plus točke. Finalna serija je bila bolj realna,'' je povedal glavni trener."
http://zurnal24.si/magazin/vip/ob-dveh-zjutraj-zahtevala-bikini-depilacijo-136580,magazin,136580,"Ob dveh zjutraj zahtevala bikini depilacijo Pevka Rihanna, ki trenutno na Irskem snema videospot za pesem We Found Love, je spet vzbudila pozornost. Tokrat s tem, ko je ob dveh zjutraj zahtevala depilacijo bikini predela. Potem ko jo je zaradi golote na snemanju videospota okaral kmet, je Rihanna zdaj spet poskrbela, da se o njej govori. Pevka je namreč ob dveh zjutraj ""nujno"" potrebovala depilacijo bikini predela. Njene asistentke so takoj stopile v akcijo in začele klicati vse kozmetičarke na Irskem, vendar se ob tej uri na telefon ni oglasila nobena. Razen ene, ki je ugodila Rihannini prošnji in se sredi noči odpravila v pevkin hotel.""Razlog za to nenavadno zahtevo je ta, da smo morali takoj zjutraj začeti s snemanjem videospota, zato nismo imeli prav veliko časa,"" je pojasnil vir blizu 23-letne zvezdnice. ""Bilo je pravo olajšanje, ko nam je končno uspelo dobiti nekoga, da je uredil Rihannino mednožje."" Bo ostala na Irskem? Med obiskom Belfasta pa se ne govori le o Rihannini goloti in depilaciji, temveč tudi o tem, da je oko vrgla na britanskega boksarja Dudleyja O'Shaughnessyja, ki nastopa v njenem videospotu. ""Rihanna ne skriva, da ji je Dudley všeč, takoj sta se ujela,"" je razkril vir in dodal, da golobčka na snemanju ves čas tičita skupaj."
https://zurnal24.si/magazin/vip/boy-george-ze-zunaj-49630,magazin,49630,"Boy George že zunaj Pevca Boya Georgea so po štirih mesecih zapora izpustili na prostost. Zaradi lepega vedenja je 47-letni pevec tako kar 11 mesecev prej odkorakal iz ječe. Britanec, ki je zaslovel s skupino Culture Club, je bil obtožen ugrabitve in napada na Auduna Carlsena, fanta na poziv. Takrat 29-letnega Carlsena je glasbenik priklenil z lisicami in ga z jekleno palico večkrat udaril. Med zapuščanjem zapora Edmunds Hill v Suffolku je bil vidno shujšani George izjemno dobre volje. Fotografom se je nasmehnil in jim pomahal v slovo. Njegova svoboda pa je omejena. Do nadaljnjega bo moral okoli gležnja nositi sledilno napravo, se držati ur izhoda in redno kontaktirati svojega svetovalca."
http://zurnal24.si/sport/kosarka/grki-namerno-izgubili-proti-franciji-4997,sport,4997,"Grki namerno izgubili proti Franciji? Francoski košarkar Nicolas Batum je grško reprezentanco obtožil, da so namerno izgubili na torkovi tekmi evropskega prvenstva, da bi se v četrtfinalu izognili Špancem. Francoski košarkar Nicolas Batum , član Portland Trail Blazersov , je šokiral javnost z obtožbo, da so jim Grki pustili zmagati torkovo tekmo zadnjega kola drugega dela evropskega prvenstva (69:71). 21-letni Batum tako trdi, ker sam še ni odigral bolj nenavadnega srečanja v življenju. Pustili naj bi jim zato, da so se v četrtfinalu izognili Španiji . ""Že od začetka se mi je tekma zdela nenavadna, čeprav je bilo v prvem polčasu še vse normalno. V drugem polčasu pa nam je postalo jasno, da Grki ne igrajo maksimalno. Bili smo povsem zmedeni, saj nismo razumeli, kako igrajo,"" je Batum zapisal na svojem blogu za popularno francosko košarkarsko spletno stran. ""Zdelo se je, kot da ne želijo igrati. Za Spanoulisa se mi je zdelo, kot da je bil povsem odsoten. Čeprav je dal 16 točk, se mi zdi, da ni igral, kot zna. Mislim, da so se želeli izogniti Špancem. Sami se kljub zmagi sploh nismo veselili, saj se nam je zdelo, kot da bi igrali prijateljsko srečanje."" V spodnjem videu si oglejmo nekaj zadnjih minut z omenjenega srečanja."
http://zurnal24.si/sport/nadal-zeli-leto-koncati-na-1-mestu-202214,sport,202214,"Nadal želi leto končati na 1. mestu Španec Rafael Nadal z zmago v Montrealu nadaljuje pohod nazaj na vrh teniške lestvice ATP; zdaj se je povzpel na tretje mesto. Na vrhu je z lepo prednostjo Srb Novak Đoković, drugi pa Škot Andy Murray. Prvič je v ""top 10"" finalist Montreala, Kanadčan Miloš Raonić, ki je deseti. Edini Slovenec med najboljšo stoterico je Grega Žemlja na 65. mestu.Nadal je po zmagi v Montrealu, kjer je gladko dvakrat s po 6:2 izločil Raonića, že v polfinalu pa tudi prvega nosilca Đokovića, dejal, da ima do konca sezone jasen cilj: ""Moramo sicer opraviti še nekaj kalkulacij in natančno izračunati, koliko točk še potrebujem, da se bom ob koncu sezone lahko povzpel na prvo mesto lestvice ATP."" Nadal je bil na zadnje številka 1 svetovnega tenisa leta 2010.Žemlja, ki ni dobro začel ameriške turneje, saj je po dveh porazih v prvih krogih Washingtona in Montreala moral v kvalifikacije Cincinnatija, je pokleknil na zadnji stopnički in tako ostal brez nastopa na glavnem turnirju. Kot najboljši Slovenec in edini v ""top 100"" je z 62. mesta minuli teden nazadoval na 65. Aljaž Bedene, ki je prav tako klonil v kvalifikacijah Cincinnatija, je zadržal 107. mesto, Blaž Kavčič pa napredoval na 120. Še naprej se po lestvici navzgor vztrajno pomika Blaž Rola, ki je že na 211. mestu.Lestvica ATP, 12. avgust:1. Novak Đoković (Srb) 11.400 2. Andy Murray (VBr) 86103. Rafael Nadal (Špa) 78604. David Ferrer (Špa) 71305. Roger Federer (Švi) 55156. Tomaš Berdych (Češ) 48657. Juan Martin del Potro (Arg) 47408. Jo-Wilfried Tsonga (Fra) 34709. Stanislas Wawrinka (Švi) 292510. Miloš Raonić (Kan) 2645...65. Grega Žemlja (Slo) 771107. Aljaž Bedene (Slo) 513120. Blaž Kavčič (Slo) 468211. Blaž Rola (Slo) 222"
http://zurnal24.si/sport/moto-sporti/button-sprejel-vlogo-druge-violine-168538,sport,168538,"Button sprejel vlogo druge violine Lewis Hamilton je z odstopom na driki za VN Singapurja v skupnem seštevku padel šele na četrto mesto. Njegov zaostanek za vodilnim Alonsom znaša več kot 50 točk, pri Mclarnu pa namigujejo, da bo Britancu v lovu na naslov pomagal moštveni kolega Jenson Button. Jenson Button je v letošnji sezoni večkrat poudaril, da pri McLarnu ne igra vloge drugega dirkača, zato v bitki za naslov svetovnega prvaka predstavlja konkurenta moštvenemu kolegu Lewisu Hamiltonu. Šef ekipe pa je namignil, da bi lahko Button na zadnjih dirkah sezone vendarle pomagal rojaku. EPA Odstop Hamiltona na driki za VN Singapurja je močno pokvaril njegove načrte v boju za naslov prvaka, vendar pri McLarnu ne želijo vreči puške v koruzo. Po najnovejših podatkih naj bi bil Button zavoljo uspeha mlajšega rojaka pripravljen žrtvovati svoje rezultate. ''Jenson je sam začel pogovor o tem. Zelo je tekmovalen, vendar je ekipni igralec,'' je povedal Whitmarsh. ''Kaj se bo dogajalo v prihodnosti, je odvisno od njega. Jaz ga tega ne bom prosil. Če se odloči, da bo dirkal v interesu ekipe, potem je to njegova odločitev,'' je dodal šef McLarna. Po nočni dirki v Singapurju je Button namignil, da se bosta za naslov borila Alonso in Vettel. ''V tem trenutku bo težko kdo ujel Alonsa, mogoče Vettel. Odločalo se bo med njima, več dirkačev pa ima oddaljeno možnost,'' je povedal nekdanji svetovni prvak."
https://zurnal24.si/sport/nogomet/nekdanji-zvezdnik-barcelone-razbil-pevcu-nos-ter-ga-prosil-naj-ga-ustreli-317360,sport,317360,"Nekdanji zvezdnik Barcelone razbil pevcu nos ter ga prosil, naj ga ustreli Nekdanji nogometaš Barcelone je pristopil do žene znanega turškega pevca, ji priznal svoja čustva ter napadel njenega moža, ki jo je poizkušal odvesti stran. Turški nogometaš Arda Turan sicer slovi po škandalih, toda njegov poslednji incident je preprosto razred zase, ki pusti daleč za seboj vse težave, ki jih je imel v preteklosti. Rekordna kazen Šport Zaradi trenutka norosti bo manjkal polovico sezone Turan je namreč povzročil pretep v nočnem klubu, kjer je napadel znanega turškega pevca Berkaya in mu zlomil nos. Razlog naj bi bila ... ženska! Instagram Turan naj bi ravno zapuščal klub, ko je zagledal pevčevo ženo Özlem Adi, h kateri je pristopil ter ji zašepetal: ""Če ne bi bil poročen, bi želel biti s teboj."" Ko je Berkay ugotovil, da se nekdanji vezist Barcelone smuka okoli njegove žene, je prišel do njega ter mu povedal: ""Njo bom poslal domov, potem pa se boma midva pogovorila kot moška."" Instagram V trenutku, ko je vodil ženo iz kluba, pa ga je Turan s pestjo udaril v obraz in mu zlomil nos. Očitno pa se je kmalu pokesal, saj je še iste noči obiskal Berkaya v bolnišnici. Toda s seboj je prinesel pištolo! Ko je pristopil k Berkayu, se mu je opravičil: ""Nisem vedel, da je tvoja žena. Žal mi je. Enostavno ubij me!"" Nekdanji kapetan turške reprezentance je zgodbo na Instagram story tudi potrdil. Instagram ""Želel bi se oglasiti zaradi tega, kar pišejo mediji. Spor se je dejansko zgodil in sicer na mestu, kjer se dobivam s prijatelji. Imel sem prost dan. Toda razlog za spor ni bila čast, kot nekateri pišejo,"" je sporočil Turan."
http://zurnal24.si/sport/zagar-brez-stopnick-v-skupnem-sestevku-237948,sport,237948,"Žagar brez stopničk v skupnem seštevku Z dirko v poljskem Torunu se je sinoči končala sezona svetovnega prvenstva v speedwayu. Skupni zmagovalec sezone je Američan Greg Hancock, na dirki je slavil domačin Krzysytof Kasprzak, slovenski dirkač Matej Žagar pa je sicer ostal brez stopničk v skupnem seštevku, potem ko je bil v Torunu le 12., a na vseeno visokem petem mestu. Dvanajsta in zadnja dirka letošnje sezone serije GrandPrix na stadionu Marian Rose v Torunu je, tako kot že vrsto zadnjih let, odločila tudi letošnjega svetovnega prvaka in nosilce medalj članskega SP. Zadnjo dirko je sicer dobil domači adut Krzysytof Kasprzak, drugi je bil Šved Andreas Jonsson, tretji pa še en Poljak Jaroslaw Hampel. Še tretjič v karieri je do naslova uspelo privoziti ameriški legendi speedwaya, 44-letnemu Gregu Hancocku. Dirkač iz Kalifornije je kljub poškodbi in dejstvu, da je moral prvič v zgodovini serije, od leta 1995, izpustiti eno od dirk, tako dokazal vsem mlajšim zasledovalcem, da mu ob izkušnjah še zdaleč ni zmanjkalo motivacije za svetovne naslove. S tretjo krono je postal tudi najboljši Američan v zgodovini tega športa. Srebrno medaljo si je po pričakovanjih privozil Kasprzak, ki je s tretjo zmago v sezoni in šesto zaporedno uvrstitvijo v finale kronal letošnje leto še z naslovom podprvaka. Bron, ki se je dolgo nasmihal tudi Mateju Žagarju, pa je šele po zmagi v dodatni vožnji proti lanskemu prvaku, Britancu Taiu Woffindnu, šel v roke Dancu Nickiju Pedersenu. Proračun še vedno premajhen Za prvo slovensko speedwaysko medaljo članskega svetovnega prvenstva je bil vse do četrtega nastopa v igri tudi Žagar, saj je imel do tega trenutka s Pedersenom in Woffindnom enako število točk. Po dveh zaporednih ničlah v zadnjih dveh nastopih pa je velika priložnost ostala neizkoriščena - v Torunu, na ovalu, ki ga Žagarju nikakor ne uspe osvojiti. Lani je tam privozil vsega tri točke, letos je v prvi vožnji celo zmagal in dodal še dve točki, a pet jih je bilo na koncu še vedno najmanj od vseh dirk v tej sezoni. ""Ne morem skriti, da sem resnično razočaran, saj smo se spet lovili okrog pravega motorja in njegovih nastavitev, zato nisem niti v prvi vožnji, v kateri sem zmagal, vozil tako, kot bi lahko. To se je nadaljevalo tudi v naslednjih nastopih, kjer je šlo samo še navzdol,"" je svoj nastop opisal Žagar in dodal: ""Za pravi preboj in poseganje po medaljah je moj proračun enostavno še vedno premajhen in to bo, ob novih pripravah in iskanju ključnih sprememb za boljše delovanje motorjev, tako glavna naloga pred naslednjo sezono."" Zgodovinska sezona brez češnje na torti Na koncu je Žagar za dve mesti popravil tudi lansko uvrstitev na tej dirki, a 12. mesto je daleč od tega, kar si je sam, skupaj s slovenskimi navijači na tej dirki, predstavljal pred zadnjim letošnjim nastopom. Žagar je v tej sezoni, kljub razočaranju na koncu, osvojil skupno peto mesto, kar je še za dve mesti bolje od doslej njegovega najboljšega rezultata in pomeni ob prvi zmagi na dirki za VN Finske tudi zgodovinski uspeh slovenskega motošporta. V sezoni je trikrat stal na stopničkah in bil še tolikokrat v polfinalu. Polovica dirk pa se ni končala po njegovih željah, saj je tam v povprečju osvojil po šest točk in obtičal v rednem delu. Precej dobra tolažba pred naslednjo sezono je lahko tudi dejstvo, da bosta od te za Žagarja nesrečne šesterice ovalov v koledarju sezono ostala le Torun in britanski Cardiff. Kot novost pa bodo za zaključek sezone dodali avstralski Melbourne. ""Resno razmišljam tudi o tem, da bi v naslednji sezoni imel manj dirk, saj bi se tako lahko bolj posvetil resnično pomembnim, to je tem v seriji SGP in pa nastopom v poljski profesionalni ligi. Če se bom ob tem lahko bolj posvetil tudi pripravi motorjev, verjamem, da bi to moral biti ključ do še boljših rezultatov,"" pa je svoje razmišljanje sklenil najboljši Slovenec in se že posvetil še preostalim dirkam letošnje sezone, med drugim ga čaka tudi nastop na finalu državnega prvenstva, ki bo naslednjo nedeljo, 19. oktobra v Krškem in na kateri ga čaka še potrditev 13. zaporednega naslova državnega prvaka Slovenije. SP v speedwayu, Torun: 1. Krzysztof Kasprzak (Pol) 17 točk2. Andreas Jonsson (Šve) 173. Jaroslaw Hampel (Pol) 114. Nicki Pedersen (Dan) 14 5. Greg Hancock (ZDA) 13 ... 12. Matej Žagar (Slo) 5... Serija SGP, končni vrstni red v SP 2014: 1. Hancock 140 točk2. Kasprzak 132 3. Pedersen 121 4. Woffinden 1215. Žagar 114 6. Jonsson 103 7. Holder 100 8. Hampel 98 ..."
http://zurnal24.si/sport/kosarka/fmp-prebrodil-krko-278954,sport,278954,"FMP prebrodil Krko Košarkarji Krke so v 3. kolu regionalne lige na domačem parketu klonili proti srbski ekipi FMP (61:70). Novomeška Krka je doslej v ligi Aba odigrala le eno tekmo, doma je v nedeljo, 1. oktobra, v prvem krogu nadigrala Karpoš Sokole z 81:64, tekmo drugega kroga z Union Olimpijo pa bo v Ljubljani igrala šele v ponedeljek, 5. decembra. Dober začetek, slab konec Krka je srečanje z gosti iz Srbije dobro začela in dobila prvo četrtino s petimi koši razlike, na odmor po dvajsetih minutah pa so gostje odšli z dvema točkama prednosti. V tretji četrtini sta ekipi skupaj dosegli vsega 16 točk, od tega domači le šest, in prednost srbske ekipe je narasla na šest točk. V predzadnji minuti je Aleksandar Bursać prednost povišal na deset točk (64:54), sledili pa sta dve trojki Jureta Ritlopa in koš Sandija Čebularja, ki je pred tem ukradel žogo. Krka je s tem pred zadnjo minuto zaostanek znižala na pet točk (61:66). Po minuti odmora na zahtevo trenerja gostov Slobodana Klipa je FMP prek Filipa Čovića dosegel zadnje štiri točke na tekmi in se veselil zmage. Novomeščani so po treh zmagah na treh uradnih tekmah v novi sezoni na četrti doživeli prvi poraz. FMP iz Železnika, dvakratni prvak lige Aba, se je vanjo vrnil po nekaj sezonah premora; Krka je z njim zadnjič igrala v sezoni 2008/09, ko je po enkrat zmagala in izgubila. Liga ABA, 3. kolo: Krka - FMP 61:70 (22:17, 12:19, 6:10, 21:24)Čebular 17, Dimec 12, Rebec 11, Luković 10; Apić 13, Lazarević in Žižić po 12. Cedevita - MZT Skopje 82:61 (25:18, 13:14, 18:16, 26:13)Zadar - Crvena zvezda 66:103 (23:23, 12:26, 11:24, 20:30)Mega Leks - Budućnost 81:85 (18:21, 16:29, 22:20, 25:15) Petek:Igokea - Union OlimpijaPartizan - CibonaMornar - Karpoš Sokoli"
http://zurnal24.si/sport/kosarka/ksz-izjave-ptujskega-zupana-so-nesprejemljive-156457,sport,156457,"KSZ: ""Izjave ptujskega župana so nesprejemljive"" Anže Blažič, predstavnik za odnose z javnostmi pri Košarkarski zvezi Slovenije, v sporočilu za javnost odgovarja na izjave župana Mestne občine Ptuj Štefana Čelana, ki jih je podal v časopisu Delo. Blažič zatrjuje, da s strani ptujskega župana niso bili deležni korektnega odnosa, saj naj bi ta z nekaterimi izjavami prekoračil vse meje sprejemljivega.
 SPOROČILO ZA JAVNOST kot odgovor na izjave župana Mestne občine Ptuj, Štefana Čelana, v časopisu Delo (stran 14), 11. maja 2012 Kot je javnost verjetno že opazila, Košarkarska zveza Slovenije nerada javno komentira zares številne odzive na priprave na evropsko prvenstvo v košarki 2013, ki so se v zadnjem času s strani najrazličnejših oseb precej razmnožile, predvsem zato, ker želi zaščititi vse vpletene strani v ta projekt in to kljub temu, da je veliko teh odzivov nepreverjenih, neresničnih in zavajajočih. Ker pa je ptujski župan Štefan Čelan v članku z naslovom »Čelan: Pogodbe s KZS so nezakonite« (Delo, 11. maja, stran 14) s svojimi izjavami prekoračil vse meje sprejemljivega, tokrat težko molčimo. V teh izjavah je namreč toliko sprenevedanja in netočnosti, da javnosti dolgujemo pošten odgovor.Ptujski župan je s svojo naslovno izjavo očitno že dokazal, da Ptuj kotizacije za soorganizacijo EuroBasketa 2013, kljub temu, da ga k temu zavezuje pogodba, ne namerava plačati, saj je, kot sledi iz njegovih nadaljnjih izjav, izgradnja nove dvorane na Ptuju več kot vprašljiva. Na KZS smo bili v vseh izjavah in sporočilih za javnost vselej izjemno korektni do vseh občin, žal pa tokrat ptujski župan do nas enostavno ni bil. V kolikor bi bil, bi v preprostem jeziku povedal, da se želi Ptuj odpovedati soorganizaciji EP v košarki, s čimer bi dokončno rešil agonijo, ki vlada v zadnjem času in KZS-ju dal dovolj časa, da poišče druge rešitve za uspešno organizacijo evropskega prvenstva, za katerega se je borila številna ekipa, ga ob veliki podpori javnosti pridobila, od 5. decembra 2010 pa skrbi za to, da bo dogodek potekal na vrhunski ravni.Da javnosti dokažemo, da se zelo dobro pripravljamo na organizacijo, naj povemo, da smo že podpisali pogodbe z 21imi uradnimi hoteli, dogovor imamo s podjetjem, ki bo skrbelo za transport vseh uradnih udeležencev, zaposlili smo vodjo tekmovanja, vodjo marketinga, tv pravic in hospitalityja, dogovorili smo se s podjetjem, ki bo skrbelo za celoten IT, vodjo informatike in vodjo nastanitve, trenutno smo v iskanju pravega vodje prostovoljcev, za katerega smo objavili razpis, ki se je že končal, v kratkem pa bomo naš kolektiv še dopolnili s primernimi kadri, ki bodo skrbeli za nemoteno pripravo dogodka - z nekaterimi se že dogovarjamo. V zaključnih pogovorih smo tudi s potovalno agencijo, agencijo za prodajo vstopnic, varovanje in zdravstveno službo, praktično pripravljen imamo že sistem prodaje in cene vstopnic, pripravljamo se na žreb, ki bo 18. novembra v enem izmed slovenskih mest (naj ta zaenkrat še ostane skrivnost), intenzivno pa se pripravljamo tudi na organizacijo evropskega prvenstva mlajših članov (12. do 22. julij 2012), ki bo velika generalka pred EuroBasketom 2013.Župan Mestne občine Ptuj, g. Čelan, je očitno uporabil metodo diskreditacije KZS zato, da bi upravičil svoj umik oziroma – še bolj točno – svoje neizpolnjevanje dogovorjenih obveznosti v pogodbi. Na KZS smo Mestni občini Ptuj predlog pogodbe z dopisom, naj ta sporoči morebitne pripombe, poslali takoj po prvem obisku, ki je bil 28. februarja 2011. Občina Ptuj ni imela nobenih pripomb in je uradno pogodbo, ki jo je KZS poslala 1. marca 2011, podpisala in jo zvezi vrnila do roka za oddajo kandidature (15. marec 2011), s čimer se je strinjala z vsemi zapisanimi obveznostmi in pravicami, ki jih ima kot gostitelj ene izmed skupin EP 2013.Kar se tiče konkretnih Čelanovih navedb, pa tole. Prvič, glede domnevne »nezakonitosti« pogodb s KZS naj velja pravna razlaga, da: »podpisane pogodbe ustvarjajo civilnopravne obveznosti za podpisnike, kar pomeni, če je občina s podpisom pogodbe storila kakšno javnofinančno nepravilnost, to ne more iti v breme poštene pogodbene stranke, ampak je to predvsem stvar zakonitega poslovanja občine, ki ga je dolžan zagotavljati v prvi vrsti župan.« Pri tem velja še enkrat ponoviti, da MO Ptuj pred podpisom pogodbe ni izražala nobenih tovrstnih pomislekov. Ptujski župan kot javni funcionar očitno tudi ne pozna zakonodaje o javnem naročanju (kar je zelo neodgovorno), saj v primeru, ko je ponudnik storitve en sam (kot je v primeru EP v košarki samo in izključno KZS lahko organizator tega prvenstva), javni razpisi niso potrebni, ampak zadostuje dvostranski pogodbeni dogovor (v tem primeru MO Ptuj in KZS).In drugič, odgovor na to, da Mestna občina Ptuj ne more nakazovati denarja »nekemu podjetju, za katero niti natančno ne vemo, kdo so njeni lastniki,« kot je izjavil Čelan: podjetje EP 2013 je – to je javni podatek – že od prvega dne nastanka v 100% lasti KZS in nikogar drugega, KZS pa je uradni organizator EP v košarki 2013.KOŠARKARSKA ZVEZA SLOVENIJE"
https://zurnal24.si/slovenija/pripravite-se-tako-bo-vreme-v-tem-tednu-318558,slovenija,318558,"Pripravite se, tako bo vreme v tem tednu Začetek novembra je neobičajno topel za ta letni čas. Kaj sledi? Vremenske ujme, kakršni smo bili priča minuli teden, k sreči ni na obzorju. Jutri zjutraj lahko na vzhodu države po nižinah pričakujejo meglo, na Primorskem pa se bodo zjutraj začele pojavljati manjše padavine, napoveduje Arso. Zjutraj se bodo temperature gibale od 9 do 14 stopinj Celzija. Čez dan bo večinoma oblačno, le na vzhodu se lahko popoldne oblačnost trga. V zahodni polovici države se bodo občasno pojavljale padavine. Ob morju bo pihal jugo. Najvišje temperature bodo od 14 do 17 stopinj Celzija, na Primorskem do 20 stopinj. V torek in sredo bo pretežno oblačno, več jasnine bo na vzhodu. Na zahodu bo občasno deževalo, ob morju pa bo pihal jugo. Arso Kako kaže proti koncu tedna? V četrtek bo na vreme pri nas vplivala frontalna motnja. V zahodni polovici države bodo še možne manjše padavine, ki bodo čez dan ponehale. Oblačnost se bo umikala. Od peka do srede kaže, da se bo od vzhoda nad večji del Evrope razširilo neizrazito območje visokega zračnega tlaka. Suho naj bi bilo, po nižinah v notranjosti pa se bo pojavljala megla ali nizka oblačnost. Jutra bodo sveža, a še vedno nadpovprečno topla za ta čas. Slovenija Zakaj ne moremo zaupati Accuwether, da bomo imeli milo zimo dezurni@zurnal24.si"
http://zurnal24.si/sport/nogomet/papezu-poslali-argentinski-dres-232623,sport,232623,"Papežu poslali argentinski dres Argentinski nogometni reprezentanti so papežu Frančišku poslali dres s podpisi. Papež sicer finalne tekme, v kateri so izgubili, ni gledal.  Argentinski nogometaši, ki so v finalu svetovnega prvenstva v Braziliji po podaljšku z 0:1 klonili proti Nemcem, so rojaku papežu Frančišku, ki je znan kot velik nogometni navdušenec, poslali argentinski dres s podpisi reprezentantov, je član izbrane vrste Maxi Rodriguez zapisal na Twitterju. Maxi Rodriguez je objavil fotografijo, na kateri skupaj s prvim zvezdnikom reprezentance Lionelom Messijem, dobitnikom nagrade zlata žoga za najboljšega nogometaša mundiala, v rokah držita podpisan sinjemodro-beli dres. Finalne tekme si papež ni ogledal Papež Frančišek je znan kot velik ljubitelj nogometa, budno je spremljal mundial in med prvenstvom večkrat tvital o nogometu, poleg tega je dosmrtni član argentinskega kluba San Lorenzo.A šef protokola v Vatikanu Guillermo Karcher je razkril, da si papež ni ogledal nedeljskega finala SP v Rio de Janeiru, ker je želel ohraniti nevtralno držo."
http://zurnal24.si/magazin/bizarno/kitajci-prepovedali-potovanje-skozi-cas-119729,magazin,119729,"Kitajci prepovedali potovanje skozi čas Kitajski otroci bodo prikrajšani za avanture filma kot je Nazaj v prihodnost, saj so oblasti televizijskim hišam in kinematografom prepovedale predvajanje filmov, katerih tema je potovanje skozi čas. ""Vse zgodbe, ki vključujejo potovanje skozi čas so popolnoma izmišljene. Producenti in scenaristi resno zgodovino obravnavajo na neresen način in tega ne mislimo podpirati,"" je odločitev oblasti komentiral Li Jingsheng. Profesor Nie Wei s fakultete za film in televizijo pa meni, da oblasti pretiravajo. Sam trenutno piše scenarij za dramo The Palace, ki govori o dekletu, ki s časovnim strojem potuje nazaj v dinastijo Qing. Scenarij bo moral zaradi novega zakona popolnoma predelati. ""Res je, da so nekateri filmi o potovanju skozi čas neodgovorni in ne spoštujejo zgodovine, a ni tako preprosto, kot pravijo oblasti,"" je razložil profesor."
https://zurnal24.si/svet/pravkar-so-tekli-zdaj-so-brez-nog-190528,svet,190528,"""Pravkar so tekli, zdaj so brez nog"" Priče pravijo, da je bilo v ciljnem prostoru Bostonskega maratona kot v kakšni sceni iz vojnega filma. Številni nesebično nudili pomoč. Tragične zgodbe umrlih.  Med tistimi zgodbami, ki je danes obkrožila svet, je zgodba osemletnega Martina Richarda. Umrl je, ker je ob ciljni črti čakal svojega očeta, da ga po pretečenem maratonu objame. Ubila ga je prva eksplozija, njegovi sestri so morali amputirati nogo, hudo poškodovana pa je tudi njihova mama, starejši brat pa jo je odnesel brez poškodb. Podrobnejši podatki o ostalih dveh umrlih niso znane, ena naj bi bila ženska, stara okoli 20 let. Tudi med poškodovanimi naj bi bilo kar nekaj otrok, po poročanju medijev vsaj osem, med njimi tudi le dvoletni deček. Preiskovalci za zdaj še tavajo v temi, nimajo ne osumljenca, ne morebitnega motiva. Pekel ""V 28 letih je to nekaj najhujšega, kar sem videl. Telesa in deli teles vsepovsod. Kri vsepovsod. Bil je pravi pekel. Videl sem dve osebi z odtrganima rokama, eno brez noge. Čevelj, v katerem je še vedno bil del noge,"" je za NBC News povedal vodja enega od bostonskih gasilskih okrožij Ron Harrington. 35-letni Roupen Bastajian se je udeležil maratona, a je čez cilj pritekel še pred eksplozijo.""Ti tekači so pravkar pretekli maraton, zdaj pa so brez nog. Tako veliko jih je, tako veliko ljudi je ostalo brez nog- Vsepovsod je krvavo, vsepovsod ležijo delci kosti, teles, ogabno je,"" je pretresen razmere opisoval za New York Times. Enega od posnetkov dogajanja po eksploziji si lahko ogledate na tej povezavi. Pomoč Ko se je prah po eksplozijah polegel, so mnogi priskočili na pomoč žrtvam. Nekateri maratonci so s sebe trgali majice, ki so jih porabili kot preveze. Spet drugi so se odpravili v eno od petih bostonskih bolnišnic, kjer so darovali kri – potrebovali so jo za številne amputacije in oskrbo ran zaradi delcev eksplozivne naprave. Pomagala so tudi različna podjetja: dostavili so brezplačno hrano in vodo, restavracija Cambridge je nudila brezplačne obroke. Bostončani pa so preko spletne strani Boston.com ponudili preko 3.000 brezplačnih prenočišč."
https://zurnal24.si/sport/hodegu-predzadnja-etapa-bole-v-boju-za-majico-317496,sport,317496,"Hodegu predzadnja etapa, Bole v boju za majico Kolumbijec Alvaro Jose Hodeg, član ekipe Quick-Step Floors, je zmagovalec pete etape kolesarske dirke po Turčiji, ki se je po 137,3 kilometra končala v Manisi. Skupno vodstvo je zadržal zmagovalec petkove etape, Kazahstanec Aleksej Lucenko (Astana). Slovencev danes ni bilo v ospredju. Peta etapa je postregla z novim sprintom glavnine, vzpon v prvi polovici dneva ni bil pretežek za najhitrejše kolesarje. Alvaro Jose Hodeg je zaključil odlično delo svoje ekipe, ki mu je omogočila idealno izhodišče pred zaključnim sprintom, na koncu je bil močnejši od Nemca Johna Degenkolba (Trek Segafredo) in Avstralca Nathana Haasa (Katjuša). Ekipa Quick-Step Floors je tako dosegla že 71. zmago v sezoni, s čimer so izenačili tretji najboljši izkupiček vseh časov. Profimedia V skupnem seštevku je Lucenko obdržal štiri sekunde prednosti pred Italijanom Diegom Ulissijem (UAE Team Emirates), medtem ko se mu je s pomočjo bonusnih sekund na prav tako štiri sekunde zaostanka približal Haas. Od Slovencev je danes najvišje končal David Per, bil je 82. Domen Novak je končal na 106., mestu, oba sta cilj prečkala v času zmagovalca. Njun klubski kolega pri Bahrain-Meridi Grega Bole je na 125. mestu zaostal 35 sekund. Skupno je Novak 49., Bole 104., Per pa 119. Turčija Šport Grega Bole zaznamoval današnjo etapo, skupno vodstvo Lucenku Do konca dirke je le še ena etapa, na kateri pa bo Bole napadal pikčasto majico za najboljšega hribolazca, saj s 13 točkami zaostaja le za točko za vodilnim Aldemarjem Reyesom."
http://zurnal24.si/magazin/kaj-morate-vedeti-o-dildih-30525,magazin,30525,"Kaj morate vedeti o dildih? Če želite popestriti svoje spolno življenje, si kupite dildo. Ponudba je zelo velika, zato se pred nakupom natančno pozanimajte, katera igračka je prava za vas. Da se v erotični džungli ne bi izgubili, smo za vas pripravili kratek vodič po dildih. Ugotovili boste, da ni nič prepuščeno naključju. Analni dildo Za vsakogar nekaj Obstaja veliko različnih dildov, ki se razlikujejo po velikosti, obliki, barvi in materialu, iz katerega so narejeni. Preden se torej odločite za nakup, premislite, kako, kje in s kom ga nameravate uporabljati. Za analni seks priporočajo druge oblike in materiale kot za vaginalni seks. Premislite tudi, ali ga boste delili s partnerico oziroma partnerjem ali ga boste uporabljali le za samozadovoljevanje. Želite, da je videti kot pravi penis ali kot znanstvenofantastično odkritje? Hrepenite po mehkejših materialih ali po trših? Nekatere lahko obrišete in pospravite v predal, druge pa je treba očistiti s toplo vodo in čistilom. Katere vrste dildov poznamo? Najbolj razširjen je klasični dildo, ki je videti kot penis. Nekaterim realističnim dildom so imena posodili slavni pornoigralci, saj so nastali na podlagi njihovega ponosa. Obstajajo pa tudi futuristične izjeme, ki jih boste prepoznali po kričečih, ponavadi fluorescenčnih barvah. Dvostranski dildo Analni dildo je namenjen izključno analni penetraciji. Od drugih dildov se razlikuje po širšem spodnjem delu in varnostnem trakcu, s pomočjo katerega boste dildo lažje nadzirali. Verjeli ali ne, nekateri nastavki so se v anusu ""izgubili"". Z analnim dildom se vam to ne bo zgodilo. Dvostranski dildo lahko uporabljata dve osebi. Tudi hkrati, če želita. Mogoče ga je dobiti v različnih velikostih in barvah. Realistični dildo je na las podoben pravemu penisu. Je kožne barve, obstajajo pa seveda različni odtenki. Tudi na dotik spominja na ""pravo stvar"". Poznamo še strap-on dildo, ki si ga pričvrstite okoli pasu in z njim razvajate svojega partnerja ali partnerico. Idealen za vroče igrice. Dvostranski dildo Materiali Izbira materiala je odvisna od vaših želja, od tega, kakšnega občutka si želite. Plastika je trda in nefleksibilna, se pa zelo hitro in enostavno očisti. Silikon, tako kot cyberskin, daje občutek prave kože. Je mehak in topel, saj hitro absorbira telesno toploto in jo tudi zadrži. Dildo iz silikona je zelo kakovosten, zato je tudi nekoliko dražji. Tudi čiščenje ni zapleteno. Lahko ga celo operete v pomivalnem stroju. Ker ni porozen, je manjša verjetnost za nastanek bakterij. Kakorkoli že, če nameravate svoj dildo z nekom deliti, svetujemo uporabo kondoma. Malce cenejši so dildi iz želeja, še cenejši pa iz lateksa. Igračka iz lateksa je malce trša od igračk iz silikona ali želeja. Težje jih je tudi čistiti. So pa idealni za osebe, ki radi menjavajo in preizkušajo nove stvari ter se hitro naveličajo spolnih pripomočkov. Opozorilo: pred uporabo preverite, ali ste alergični na lateks. Dildo iz ognjevarnega stekla je popolnoma varna in vedno bolj popularna igračka. Zelo preprosto je tudi vzdrževanje. Najnovejša iznajdba je cyberskin. Ta material je najbolj podoben človeški koži. Je mehak in gladek, zato se enostavno čisti. Poznamo tudi dilde iz kovine, ki pa niso zelo priljubljeni. Je trd, hladen in v nekaterih pogledih zelo podoben igračkam iz plastike. Se pa zelo preprosto opere. Dildi iz akrila so zelo lepi in spominjajo na steklo. Takšne igračke so zelo odporne, zato se boste z njimi lahko zelo dolgo razvajali. Lubrikanti Če si boste privoščili dildo, si kupite še lubrikant. Za nasvet vprašajte prodajalca, saj lahko lubrikanti igračko poškodujejo. Lubrikant na osnovi vode Ta je najbolje prodajan. Ker je narejen na osnovi vode, vaše posteljnine ne bo umazal. Je zelo varen in ne bo poškodoval igračke. Lahko ga kupite z okusom ali brez. Silikonske snovi Takšni lubrikanti so vodoodporni. Lahko jih uporabite na vseh igračkah, razen silikonskih. Sredstva na osnovi olja Tovrstna sredstva so idealna za masturbiranje, a manj primerna za razvajanje s seks igračkami in kondomi iz lateksa. V vagini namreč lahko pride do okužbe. Sredstva na osnovi petroleja Te snovi so sestavljene iz mineralnega olja in petrolejskega želeja. Običajno ga uporabljajo med masturbacijo in analno penetracijo. Zelo težko se izpira s kože. Takšni lubrikanti lahko razgradijo lateks, zato niso primerni za igračke iz tega materiala."
https://zurnal24.si/sport/nogomet/obtozene-v-primeru-fife-na-zahtevo-zda-isce-interpol-251211,sport,251211,"Obtožene v primeru Fife na zahtevo ZDA išče Interpol Po informacijah angleškega Guardiana bodo ameriške oblasti zaslišale tudi Seppa Blatterja, ki je včeraj napovedal odstop s funkcije predsednika svetovne nogometne zveze. Interpol je danes na zahtevo Fife izdala rdeči nalog oz. tiralico za osebe, ki jih iščejo po celem svetu. Na spisku iskanih oseb sta dva nekdanja člana izvršnega odbora Fife in štirje vodje podjetij, ki jih obtožujejo korupcije, goljufije in zarote. Čudežno ozdraveli in neuvidevni Warner Prva oseba na seznamu Interpola je Jack Warner, nekdanji podpredsednik Fife in član fifinega izvršnega odbora. Warnerja so oblasti že priprli in nato izpustili, ko je nekdo zanj plačal varščino v višini 394 tisoč ameriških dolarjev. Medtem ko je v zaporu še tožil zaradi izmučenosti in bil zato prepeljan v bolnišnico, je le nekaj ur kasneje praznoval s svojimi podporniki. Pred nekaj dnevi pa je posnel posnetek, ki ga je objavil na Youtubu, v katerem kritizira odločitev Fifa, da je ZDA podelila dodatno svetovno prvenstvo (informacije o tem je pridobil z ameriške satirične spletni strani The Onion). Drugi obtoženci na seznamu Interpola so Nicolas Leoz, nekdanji član izvršnega odbora Fife in predsednik CONMEBOLA, in štirje vodje podjetij: Alejandro Burzaco (argentinsko marketinško podjetje Torneos y Competencias S.A.), Hugo Jinkis in Mariano Jinkis (argentinsko marketinško podjetje Full Play Group S.A.) ter Jose Margulies (brazilsko medijsko podjetje Valente Corp. in Somerton Ltd.)."
http://zurnal24.si/slovenija/crna-kronika/kolesar-umrl-na-kraju-204509,slovenija,204509,"Kolesar umrl na kraju  V Letenicah pri Golniku v prometni nesreči umrl kolesar.  V nesreči, ki se je zgodila okoli 18. ure, sta bila udeležena kolesar in voznik osebnega vozila. Kolesar je bil tako hudo poškodovan, da je preminil na kraju, so sporočili s PU Kranj. Policisti so ugotovili, da je nesrečo povzročil 36-letni voznik osebnega avtomobila iz Kranja, ki je med nepravilnim prehitevanjem vozila pred seboj trčil v 63-letnega kolesarja iz okolice Medvod, ki je pravilno pripeljal nasproti proti Golniku. Je bil pod vplivom alkohola? Policisti so povzročitelju nesreče odredili strokovni pregled, ki bo pokazal, ali je bil pod vplivom alkohola. Policisti ugotavljajo, ali je povzročitelj storil kaznivo dejanje varnosti javnega prometa. Poleg tega pa tudi ugotavljajo, ali so pri gostincu, pri katerem se je voznik zadrževal pred nesrečo, prekršili zakon o omejevanju porabe alkohola."
http://zurnal24.si/magazin/film-glasba-tv/meka-filma-je-odprta-156764,magazin,156764,"Meka filma je odprta! Canski festival začenja eden od treh ameriških režiserjev, ki so v tekmi za zlato palmo. Danes se s filmom ameriškega filmarja Wesa Andersona Moonrise Kingdom začenja najprestižnejši filmski festival, ki v Cannes vsako leto pritegne največja imena sedme umetnosti. Komedija o zaljubljencih na begu in lovu nanju, v kateri poleg režiserjevih muz Billa Murraya in Jasona Schwartzmana igrajo tudi Tilda Swinton, Bruce Willis in Edward Norton, bo sicer le eden od 22 filmov, ki se bodo v tekmovalnem sporedu potegovali za zlato palmo. V igri za prestižni kipec, ki ga je lani prejel Terrence Malick, so tako redni gostje festivala kot mlajša, a preverjena režiserska imena, med katerimi izstopajo Andrew Dominik (Killing Them Softly), Lee Daniels (The Paperboy) in Jeff Nichols, ki v Cannes prihaja s filmom Mud, na našem Liffu pa se je lani predstavljal z apokaliptično družinsko dramo Zaklonišče. Dobra bera starih znancev V tekmovalno dvaindvajseterico so se kot stari znanci, nagrajenci ali nominiranci canskega filmskega festivala med drugim uvrstili iranski režiser Abbas Kiarostami s filmom Like Someone in Love, nemški režiser Michael Haneke z dramo Amour, avstrijski filmar Ulrich Seidl s Paradies: Liebe, eno od prvih imen danske dogme Thomas Vinterberg z Jagten in brazilski režiser Walter Salles z dramo On the Road, posneto po romanu kultnega pisatelja Jacka Kerouaca, manjkala pa ne bosta niti David Cronenberg in Ken Loach. Kanadski posebnež in redni gost canskega festivala Cronenberg je tokrat posnel film o finančniku z Manhattna, ki se mu z bližanjem konca kapitalizma začne sesuvati življenje, britanski filmar Loach, ki je doslej prejel ""le"" eno zlato palmo za film Veter, ki trese ječmen, čeprav je z 11 nominacijami v 30 letih canski rekorder, pa socialno dramo The Angels' Share. Kateri od filmov, ki sestavljajo tekmovalni program, si bo prislužil zlato palmo, bo do 27. maja odločila žirija z italijanskim režiserjem Nannijem Morettijem na čelu, kateri je najboljši od filmov oziroma režiserjev, ki se kot novi, vzhajajoči talenti predstavljajo v kategoriji Posebni pogled, pa žirija, ki jo bo vodil britanski igralec Tim Roth."
http://zurnal24.si/sport/nogomet/odpuscen-zaradi-odnosa-z-mladoletnico-265069,sport,265069,"Odpuščen zaradi odnosa z mladoletnico Angleški nogometni prvoligaš Sunderland je odpustil nekdanjega angleškega reprezentanta Adama Johnsona, potem ko je ta na sodišču priznal spolni odnos s 15-letnico. Ob tem pa Adama Johnsona čaka še zaslišanje v Bradfordu za še dva podobna primera, ki pa ju 28-letnik zanika. Johnson je sicer priznal, da je poljubil mladoletnico, potem ko jo je ""osvajal"" preko spleta, za kar mu grozi največ dve leti in pol zaporne kazni. Za dejanji, ki ju zanika, pa mu v primeru krivde lahko izrečejo 14-letno zaporno kazen. Adam Jonhson je v karieri igral za Middlesbrough, Leeds United, Watford in Manchester City, iz katerega je leta 2012 za 10 milijonov funtov prestopil k Sunderlandu. Za angleško izbrano vrsto je ta krilni nogometaš zbral 12 nastopov."
http://zurnal24.si/svet/za-decka-usoden-izlet-po-seni-31642,svet,31642,"Za dečka usoden izlet po Seni Šestletni deček in njegov 45-letni oče sta umrla v pariški bolnišnici, potem ko sta bila udeležena v nesreči turistične ladjice na Seni. Deset potnikov se je rešilo s skokom v reko, iz katere so jih hitro rešili. Dečka in njegovega očeta, ki sta ostala ujeta pod vodo, so hitro potegnili na suho in začeli z oživljanjem. Odpeljali so ju v bolnišnico, kjer sta ponoči preminila. Narodnost obeh preminulih še ni znana. Nesreča se je zgodila v soboto zvečer pri mostu Archeveche nedaleč od katedrale Notre Dame. Vzrok nesreče še ni znan. Preiskovalci so sprva menili, da se je ladnjica zaletela v betonski steber mostu, ne izključujejo niti možnosti, da je prišlo do trčenja z drugo ladjico. Kapitana ladjice in njegovega pomočnika je policija pridržala."
http://zurnal24.si/sport/hercogova-bo-igrala-za-slovenijo-141196,sport,141196,"Hercogova bo igrala za Slovenijo Slovenska ženska teniška reprezentanca bo leta 2012 še tretjo sezono zapored igrala v svetovni skupini pokala Fed. Zraven bo tudi najboljša Slovenka Polona Hercog. Lani so Slovenke oba dvoboja v elitni druščini odigrale doma, februarja prihodnje leto pa jih čaka zahtevno gostovanje na Japonskem, kjer bo osrednjo vlogo nosila najboljša slovenska igralka Polona Hercog. Japonska zaradi jedrske katastrofe v Fukušimi med teniškimi igralci in igralkami letos ni bila med priljubljeni destinacijami, turnirju v Tokiu sta se izognili tako Hercogova kot Katarina Srebotnik, ki je na začetku februarja ne bo na Japonsko. Zato pa je teniške navdušence in navdušenke v Sloveniji toliko bolj razveselila Hercogova, ki je potrdila, da bo zaigrala v deželi vzhajajočega sonca. ""Čeprav letos na turnir v Tokio nisem odpotovala, sem se odločila, da bom februarja odšla na Japonsko. Igranje za reprezentanco mi je bilo vedno v čast in želim si, da Slovenija ostane del svetovne skupine pokala Fed,"" je dejala najboljša slovenska igralka, ki je na zadnjem dvoboju proti Kanadi prispevala vse tri točke za Slovenijo. ""Veseli me Polonin odnos do reprezentance. Njena odločitev, da bo odpotovala na Japonsko, nam je vrnila optimizem. Zdaj lahko v Kobe odidemo tudi z mislijo na zmago, saj je za Polono zares izjemna sezona. Ob Hercogovi so kandidatke za prvo tekmo v naslednji sezoni še Nastja Kolar, Petra Rampre, Andreja Klepač in Maša Zec Peškirič,"" je dejal direktor Teniške zveze Slovenije Zoran Kofol in dodal: ""Na zvezi ITF in japonski teniški zvezi so nam zagotovili, da nevarnosti sevanja ni več. Prizorišče dvoboja so prestavili 600 kilometrov južno od Tokia, tako da je vsaka bojazen odveč."" Slovenija in Japonska sta se do zdaj pomerili dvakrat. Leta 1999 so bile boljše Japonke, lani aprila v Mariboru pa so s 4:1 zmago slavile Slovenke."
http://zurnal24.si/sport/nogomet/anglezi-objokujejo-poraz-12102,sport,12102,"Angleži objokujejo poraz Po 15 mesecih in 18 tekmah se je kočnala najkrajša era enega od dosedanjih angleških selektorjev. In tudi najslabša. Steve McLaren je boleča preteklost, ki je na Otoku še dolgo ne bodo pozabili. “Poletne počitnice so pokvarjene!” kriči Sunova naslovnica. “Sramota, beda, katastrofa,” se njihovi oceni pridružujejo ostali tiskani mediji, za katere je seveda glavni krivec odstavljeni selektor, ki je do drugega polčasa na klopi neupravičeno držal Davida Beckhama , od prve minute pa v vrata postavil debitanta Scotta Carsona . Do slednjega so novinarji prav tako zelo ostri, čeprav je po svoji napaki pri prvem golu Hrvatov kasneje kar nekajkrat rešil ekipo pred zanesljivim zadetkom. Hrvaški strateg Slaven Bilić je prepričan, da je bil Scott Carson najboljši Anglež na tekmi. © AFP Steve McClaren se je za poraz sicer počutil odgovornega in ga je označil kot največje razočaranje v njegovem življenju, a svojega odstopa ni ponudil. Odstavila ga je kar angleška nogometna zveza, ki mu je za predčasno prekinitev pogodbe morala plačati zajetnih 2.5 milijona funtov. Zdaj že bivši selektor Anglije pa si želi hitrega povratka na klop kakšne ekipe: ”Opomogel si bom in se hitro vrnil v trenerski posel. Menim, da sem po teh osemnajstih mesecih na klopi angleške reprezentance postal boljši trener. Res je, da sem doživel neuspeh, a sem se iz te izkušnje veliko naučil in gledam naprej.” Sol na angleško rano je dodal tudi hrvaški strateg Slaven Bilić , ki je po tekmi povedal: “Zbudite se že enkrat! Niste izgubili niti zaradi trenerja niti zaradi vratarja, ki je bil danes celo vaš najboljši igralec. Nikar naj ne bosta vaša grešna kozla, saj si tega ne zaslužita. Hrvaška je preprosto boljša od Anglije.” Nekdanji igralec angleških prvoligašev West Hama in Evertona je še poudaril, da je verjetno največji navijač Anglije zunaj njenih meja in da neizmerno ceni njene igralce, ki pa žal ne igrajo kot ekipa. Po odhodu McLarna so se že začela ugibanja o njegovem nasledniku. Vroča klop Anglije vedno predstavlja velik izziv za nogometne strokovnjake, vprašanje pa je, kdo bi si jo želel prevzeti ob njeni najhujši uri. Na stavnicah sicer vodi José Mourinho , tesno za petami mu je Martin O’Neill , sam pa se je že ponudil Fabio Capello ."
http://zurnal24.si/sport/nogomet/rep-majer-in-ploj-na-pomoc-muri-05-181426,sport,181426,"Rep, Majer in Ploj na pomoč Muri 05 Mura 05 je pred nadaljevanjem spomladanskega dela 1. SNL vendarle dobila nekaj okrepitev. Po številnih odhodih je na zadnji dan prestopnega roka aktualni prvak Maribor v Mursko Soboto posodil tri nogometaše, Rajka Repa, Aleša Majerja in Alena Ploja. Muro 05, ki ima velike finančne težave, so sicer zapustili Nusmir Fajić, Mate Eterović, Jure Travner, Dragan Jelić, Rok Buzeti, Leon Sreš, Nino Kouter in Erik Janža. ""V pogovorih smo še tudi z igralci, ki so sicer registrirani za nas, ampak si iščejo alternativo v tujini. Pričakujem, da bomo kompletni nekje do sredine prihodnjega tedna, ko bo tudi znan položaj okrog glavnega trenerja,"" je za spletno stran kluba povedal izkušeni Fabijan Cipot. Kapetan murašev je ob tem sporočil še, da je Matic Maruško na preizkušnji na Slovaškem, poškodovani Leon Horvat, ki je že prestal operacijo, pa se naj bi vrnil aprila. Maribor je na zadnji dan prestopnega roka v drugo ligo posodili še dva igralca. Pri Dravinji bosta minute in izkušnje nabirala Matjaž Kek in Matej Radan, Matic Črnic pa je nekaj dni prej odšel k Aluminiju, kjer bo prav tako igral kot posojen."
http://zurnal24.si/magazin/vip/princesa-na-slonu-109824,magazin,109824,"Princesa na slonu  Monaška princesa Stephanie je očitno še vedno zaljubljena v cirkus. V Monaku se je začel 35. mednarodni cirkuški festival, ki bo trajal do 30. januarja. Ena od soorganizatork je po smrti kneza Rainierja III. postala njegova mlajša hči Stephanie, ki svoje delo jemlje nadvse resno. Samo za fotografe se je namreč povzpela na slona in hrabro pozirala.Da princesa svoje novo poslanstvo opravlja s srcem, ni nič presenetljivega. Spomnimo, da je bila poročena s cirkusantom Adansom Lopezom Peresom. Z njim je celo živela v prikolici in mu pomagala pri delu. V cirkusu sta celo nastopila njena otroka iz prvega zakona."
https://zurnal24.si/sport/moto-sporti/gajser-zablestel-na-zadnji-postaji-sezone-316810,sport,316810,"Gajser zablestel na zadnji postaji sezone Najboljši slovenski motokrosist se je zavihtel na stopničke. Slovenski motokrosist Tim Gajser je zadnjo dirko sezone svetovnega prvenstva v Imoli končal na drugem mestu. V elitnem razredu MXGP ga je premagal le letošnji svetovni prvak Nizozemec Jeffrey Herlings. Tretji je bil Belgijec Clement Desalle. Skupno je Gajser sezono končal na četrtem mestu. F1 Šport Ukaz moštva prinesel zmago Hamiltonu Gajser je bil v obeh vožnjah v Imoli drugi, obakrat je slavil Herlings. Drugi slovenski predstavnik na dirki Klemen Gerčar je ostal brez novih točk, saj je bil v prvi vožnji 22., v drugi pa 21. Skupno je bil na dirki 24. Gajser je na zadnji dirki lovil skupno tretje mesto v SP, a Desalle, njegov tekmec v boju za skupne stopničke, je bil danes dovolj dober za ubranitev tega mesta; pred zadnjo postajo sezone je imel 20 točk prednosti, ta se je po dveh tretjih mestih Desalla sicer stopila na 16 (685-669), a je Belgijec vseeno ostal pred Gajserjem v SP. Za Herlingsom, ki je sezono končal pri 933 točkah, je bil skupno drugi Italijan Antonio Cairoli (danes je po padcu na kvalifikacijah nastop na dirki izpustil) s 782 točkami. Naslov svetovnega prvaka je bil pričakovano oddan že na predzadnji dirki, letošnji svetovni prvak je Herlings, ki je zmagal kar sedemnajstkrat in je osvojil 933 točk. Gajser je letošnje svetovno prvenstvo končal na visokem četrtem mestu. Letos je imel tudi veliko težav, prvo dirko je zaradi okrevanja po poškodbi izpustil, zatem pa se je začel počasi vračati in je iz dirke v dirko izboljševal svojo formo. Vrhunec sezone pa je dosegel prav v zadnjem delu, ko se je poleg Cairolija edini kolikor toliko enakovredno kosal z vodilnim Herlingsom. Gajser je bil letos na posameznih dirkah štirikrat drugi in trikrat tretji, zmagati pa mu ni uspelo. Poleg Herlingsa sta letos zmagala samo Cairoli, ki mu je to uspelo dvakrat, in Desalle, ki je enkrat stal na najvišji stopnički. V Imoli je imel Gajser tudi dobro navijaško podporo, ob začasnem prizorišču na slavnem dirkališču se je zbralo več sto slovenskih navijačev, ki so bližnje prizorišče izkoristili za ogled zadnje letošnje dirke. V kvalifikacijah si je sicer Gajser privozil tretje izhodišče, Gerčar 24., najhitrejši pa je bil seveda Herlings. Najboljši slovenski motokrosist je v obeh vožnjah začel odlično, v prvi je celo povedel in je v začetnih krogih držal vodstvo, a Herlings tudi na zadnji dirki ni dovolil presenečenja in je Gajserja prehitel ter zmagal v prvi vožnji. V drugi vožnji je Herlings povedel že na startu. Gajser je bil najprej tretji in je kmalu prehitel Desalla ter nadaljeval na drugem mestu. Letos so slovenski motokrosisti, ki v svetovnem prvenstvu tekmovali v različnih razredih, skupaj osvojili 682 točk; 669 Tim Gajser, dve Klemen Gerčar, 11 točk pa je v kategoriji svetovnega prvenstva MX2 letos osvojil Jan Pancar. Do konca sezone čaka najboljše motokrosiste še prestižna dirka za pokal narodov 7. oktobra v ZDA, kjer pa letos ne bo slovenske ekipe. Naslednji konec tedna, 6. oktobra, pa se bo s finalno dirko v Radizelu končala še sezona državnega prvenstva v motokrosu, kjer bo poleg najboljših slovenskih motokrosistov iz kategorij podmladka, članov in veteranov tekmoval tudi Tim Gajser. Skupno na dirki: 1. Jeffrey Herlings (Niz) 50 točk 2. Tim Gajser (Slo) 44 3. Clement Desalle (Bel) 40 ... 24. Klemen Gerčar ... Skupni vrstni red SP: 1. Jeffrey Herlings (Niz) 933 točk 2. Antonio Cairoli (Ita) 782 3. Clement Desalle (Bel) 685 4. Tim Gajser (Slo) 669 ... 52. Klemen Gerčar (Slo) 2 ..."
https://zurnal24.si/svet/umira-zaradi-raka-a-je-ne-smejo-zdraviti-163597,svet,163597,"Umira zaradi raka, a je ne smejo zdraviti  Šestnajstletnica umira zaradi levkemije, a ji v bolnišnici ne želijo pomagati s kemoterapijo, ker je noseča. Ker je splav v Dominikanski republiki zakonsko prepovedan, je bolnišnica v glavnem mestu Santo Domingo zdravljenje 16-letnice odklonila. Dekle je namreč v devetem tednu nosečnosti, kemoterapija pa bi po vsej verjetnosti sprožila splav, opiše dnevnik.hr. Mati je pozvala oblasti Rosa Hernandez, mati bolne deklice, poskuša prepričati dominikanske oblasti, da v primeru njene hčerke naredijo izjemo in ji s tem rešijo življenje. ""Življenje moje hčerke je na prvem mestu. Vem, da je splav greh in da se s tem krši zakon, ampak zdravje moje hčerke je najpomembnejše."" Na nogah tudi javnost Na nogah so tudi številna ženska združenja in človekove organizacije. Javnost in oblasti opozarjajo, da morajo deklico takoj začeti zdraviti. Enakega mnenja je tudi minister za zdravje Bautista Rojas Gomez, a ne more storiti ničesar. Čaka na odločitev oblasti. Rešiti morajo obe življenji Eden izmed ustvarjalcev zakona Pelegrin Castillo pravi, da prepoved splava ne omejuje zdravnikom, da deklice ne zdravijo s kemoterapijo, ampak jim preprečuje, da bi storili splav, ker bi jo želeli zdraviti s kemoterapijo. ""Zdravniki se nimajo za kaj obremenjevati. Imajo proste roke in lahko jo zdravijo s kemoterapijo. Njihova obveza je, da rešijo obe življenji."""
http://zurnal24.si/magazin/vip/od-natakarice-do-podjetnice-16023,magazin,16023,"Od natakarice do podjetnice Anna Milinkovič, ki so jo okronali z nazivom najlepši bikini, je minule dni prvič ""kelnarila"". Anna Milinkovič © Tjaša Platovšek V vlogo natakarice v nekem primorskem lokalu se je prelevila po tem, ko jo je prijateljica prosila, naj jo za dva dni zamenja v službi. Anna je tako poprijela za delo in, kot priznava, dobila precej napitnine, stregla pa je predvsem jutranje kavice. Sicer je punca, ki malce spominja na nekdanje egipčanske lepotice, te dni praznovala svoj dvajseti rojstni dan. Dobila je veliko daril, med drugim nakit, plišaste igračke, denar, najbolj pa se je razveselila darila staršev, ki so ji poklonili profesionalni negovalni set za pedikuro in manikiro. Misica je namreč izšolana kozmetičarka, ki se že nekaj časa uri v wellness studiu, letos pa bo postala tudi podjetnica in lastnica svojega lepotilnega salona. Ta bo strankam ponujal savne, solarije, masaže in številne druge storitve za nego telesa. ""S tem se mi bo izpolnila največja želja, saj bom šla na svoje in bom sama svoj gospod,"" je povedala Milinkovičeva."
http://zurnal24.si/magazin/horoskop-in-numerologija/numeroskop-za-teden-od-14-7-do-20-7-2014-232301,magazin,232301,"NuMeRoSkOp za teden od 14. 7. do 20. 7. 2014 Obdobje povezovanja -  vsi smo eno.  Tako radi govorimo ''Vsi smo eno''. A, h kateremu ''enemu'' se prištevamo? Se zavedamo sveta, energije, Vesolja kot enotne celote ali nam je ljuba denimo tista, ki spominja na Dalajlamo? Kaj pa tisti del, ki ni tako ljubeč, prijeten in lep? Teroristi, morilci itd? Tudi oni so del te enotnosti. Živimo v svetu dualnosti – in ta dvojnost je kot yin yang. Bela in črna, lepa in manj lepa. Kam prištevate sebe? Katera pikica v tej črno/beli celoti ste? Ali pač smo vsi le en odtenek sive?Število življenjske poti 1Bodite navihani in razigrani. Vedno ste bili prav posebna pikica v mozaiku Življenja, ki je iskala poti naprej. Ne obstajajo okovi, ki bi vas lahko zadržali. Uživajte v tem, da raziskujete.Število življenjske poti 2Nasvet vas čaka okoli vogala, a brez, da bi spregovorili, ne bo šlo. Dovolite izkušenejšim deliti svojo izkušnjo in se učite. Ni treba seči v ogenj, da bi ugotovili, da vas lahko speče. Število življenjske poti 3Ste domiselna oseba, ki ne ljubi tveganja. Tokrat ne zamudite priložnosti, ki se bo odprla pred vami. Možnost imate rasti in doživeti nekaj vznemirljivega. Primite se je. Uživajte ob tem.Število življenjske poti 4Prisluhnite čustvom. Ste oseba razuma, a kaj vam ta pomaga, kadar niste srečni? Sreča je občutek in kot tak prebiva v srčku. Ne nadomeščajte ga z občutkom racionalne varnosti. Število življenjske poti 5Resnici ni moč ubežati. Ste hitri v doživljanju in urni v begu pred neprijetnim. Resnica je, kot je, pa čeprav bi jo skrili v omaro. Niste slaba oseba, a vseeno: je vaša vest popolnoma čista?Število življenjske poti 6Oseba čustev, ki se izgubi v iskanju potrditev v statusu ali materialnih dobrinah, težko najde pot nazaj do sebe. Preprosto: pokukajte v srček. Kaj vas osrečuje? To ni druga oseba ali ''avto''.Število življenjske poti 7Radi razumete ''Zakaj'' in ''Kako'' - zato sedaj to pustite. Občutite. Ni važno, zakaj in kako, pomembno je, da kar je končano, lahko odide. Ne vlecite ''mrtve energije'' s seboj. Izčrpava vas.Število življenjske poti 8Ste unikat in kot takega, negujte sebe ter svojo edinstvenost. Ne ozirajte se na komentarje okolice, temveč le na svoj notranji občutek. Bodite sproščeni v tem kdor in kar ste. Vedno.Število življenjske poti 9Povezujte se. Osebe, ki jih imate radi, vas pogrešajo. Vzemite si čas za prijatelje, ki jih dalj časa niste videli. Vzemite si čas za najpomembnejši odnos – tisti, ki ga imate sami s seboj."
https://zurnal24.si/sport/moto-sporti/zagar-tudi-naslednje-leto-med-elito-317178,sport,317178,"Žagar tudi naslednje leto med elito Matej Žagar je prejel ""wildcard"" povabilo za nastopanje med speedway elito tudi za leto 2019. Znana so imena tekmovalcev, ki bodo v sezoni 2019 dirkali na speedway Grand Prix-ih. Med njimi bo spet tudi Matej Žagar, a ne zaradi rezultatskih dosežkov v letošnji sezoni, ampak zaradi tega, ker je dobil posebno povabilo. Poleg njega so povabilo prejeli še Poljak Patryk Dudek, Slovak Martin Vaculik in Danec Leon Madsen. Prvi trije so imeli v sezoni kar nekaj težav s poškodbami, Žagar je moral izpustiti domačo dirko v Krškem. BREAKING NEWS 📢 | Here they are…the #SGP2019 wild cards 🇵🇱 @DuzersTeam 🇸🇮 @MatejZagar55 🇸🇰 @martinvaculik54 🇩🇰 @LeonMadsen Read the full story here ⬇️ — Speedway GP (@SpeedwayGP) October 7, 2018 Z rezultati so si nastope zagotovili novi svetovni prvak, Britanec Tai Woffinden ter Poljak Bartosz Zmarzlik, Šved Fredrik Lindgren, Poljak Maciej Janowski, Američan Greg Hancock, Rus Artem Laguta, Avstralec Jason Doyle in Rus Emil Sajfutdinov, ki so zasedli prvih osem mest v razvrstitvi svetovnega prvenstva. Žagar je bil v tej razvrstitvi deseti. Preko kvalifikacij pa so se v elito uvrstili Poljak Janusz Kolodziej, Danec Niels-Kristian Iversen ter Šved Antonio Lindbäck. Slednja dva sta že stara znanca Speedway Grand Prixa, saj sta že vrsto let člana dirkaške elite. Video Šport Woffinden grozljivo padel, a vseeno slavil naslov"
http://zurnal24.si/sport/moto-sporti/voznik-v-komi-potem-ko-ga-je-zadel-del-avta-255436,sport,255436,"Voznik v komi, potem ko ga je zadel del avta Britanski dirkača Justin Wilson je v kritičnem stanju potem, ko ga je med dirko v Poconi v nedeljo v glavo zadel del nasprotnikovega dirkalnika. Osem krogov pred koncem dirke v razredu IndyCar na dirkališču v Poconi, Pensilvaniji, se je iz še neznanih razlogov dirkalnik voznika Sagea Karama začel vrteti. Karam je zadel varnostni zid, pri tem pa se je od dirkalnika odlomilo več delov. Večina voznikov se je lahko varno ognila uničenemu vozilu, Britanca Justina Wilsona pa je zadel eden od odlomljenih delov. Tudi Wilson je nato zadel varnostni zid. Ko so prišli reševalci do njega je bil nezavesten. Voznika so s helikopterjem prepeljali v bolnišnico, kjer so ugotovili, da ima hude poškodbe glave. Ekipa Wilsona je po tekmi sporočila, da je Wilson v komi, zaradi hudih poškodb pa je Britanec v kritičnem stanju. Njegov ekipni kolega Ryan Hunter-Reay je dirko v Poconi zmagal, med tekmo mu ekipa ni povedala, da je Wilson v kritičnem stanju. ""Mislil sem, da je Justin v redu. Menil sem, da so ga v bolnišnico zapeljali le, da bi ga rutinsko pregledali kot po vsaki nesreči,"" je po dirki povedal Hunter-Reay."
https://zurnal24.si/sport/nogomet/nova-petarda-olimpije-255769,sport,255769,"Nova petarda Olimpije Nogometaši ljubljanske Olimpije so v današnji tekmi osmega kroga Prve lige Telekom Slovenije premagali velenjski Rudar s 5:0 (1:0). V zadnjem času strelsko izjemno učinkoviti Ljubljančani so dosegli peto zmago v nizu, v zadnji tekmi devetega kroga so na kolena položili tekmece iz Šaleške doline in zadržali drugo mesto na prvenstveni lestvici, vodilni tekmeci iz Nove Gorice imajo dve točki več. Izbranci domačega stratega Marijana Pušnika so v prvem polčasu prevladovali, predvsem aktivna sta bila Andraž Šporar in Nigerijec Ezekiel Henty. Oba prva zvezdnika ljubljanske zasedbe sta se po dvakrat znašla v lepih priložnostih za zadetek, vselej pa je bil na pravem mestu vratar Matej Radan, ki je z zanesljivimi obrambami ohranil svojo mrežo nedotaknjeno. V 32. minuti je vendarle klonil, po kotu z desne strani je Radan odbil žogo, v pravem trenutku pa se je na pravem mestu znašel Dejan Kelhar in žogo po strelu z glavo pospravil v mrežo. Gostujoči igralci so se prebudili šele v končnici prvega polčasa, ko je Luka Prašnikar ""nastreljal"" vratarja Aleksandra Šeligo. Velenjčani so zelo obetavno začeli drugo polovico tekme, v 48. minuti je Šeliga z bravurozno obrambo preprečil strel Prašnikarja po šolsko izvedeni akciji, le nekaj minut zatem pa je Ivan Knezović po strelu z glavo le za las streljal mimo ljubljanskih vrat. Gostujoči akciji sta predramili domače nogometaše, v 52. minuti je Šporar žogo prejel na levi strani in premešal zredčeno obrambo gostov ter po strelu z dvanajstih metrov povišal na 2:0. Le štiri minute kasneje so znova zagrozili Velenjčani, po strelu Senada Jahića je bil znova na pravem mestu Šeliga. V 70. minuti je glavni sodnik Nejc Kajtazović zavoljo prepovedanega položaja razveljavil gol Roku Kronavetru, v 78. minuti pa se je velenjska mreža znova zatresla. Po sprva ne preveč obetavni akciji je žoga vendarle prišla do Šporarja, ki je po močnem in natančnem strelu z roba kazenskega prostora v levi spodnji kot povišal na 3:0. V končnici tekme je Olimpija dosegla še dva zadetka. Najprej je zadel ""rezervist"" Dejan Djermanović po bliskovitem in samostojnem nasprotnem napadu, v 89. minuti pa je končni izid postavil trikratni strelec Šporar. Prva liga Telekom Slovenije, 8. kolo: Olimpija : Rudar Velenje 5:0 (1:0)Kelhar 32., Šporar 52., 78., 89., Djermanović 86. Maribor : Krka 2:2 (1:1) Mendy 43., Ibraimi 60.; Welbeck 8., Vučkić 85. Celje : Domžale 0:3 (0:1) Husmani 30., Šišić 64., Dobrovoljc 83. Krško : Zavrč 0:1 (0:0) Kokorović 77. Luka Koper : Gorica 1:3 (0:1) Ivančić 87.; Eleke 33., 84., Burgič 61. Lestvica: 1. Gorica 21 2. Olimpija 19 3. Domžale 13 4. Maribor 12 5. Zavrč 9 6. Krka 9 7. LUka Koper 8 8. Krško 8 9. Rudar Velenje 6 10. Celje 5"
https://zurnal24.si/slovenija/sisku-podaljsali-pripor-to-je-razlog-317179,slovenija,317179,"Šišku podaljšali pripor. To je razlog. Vodja samooklicane Štajerske varde ostaja v priporu do drugega tedna novembra. Podporniki napovedujejo, da bo kandidiral za mariborskega župana. Mariborsko sodišče je Andreju Šišku po današnjem poročanju TV Slovenija podaljšalo pripor, v katerem se nahaja od sredine septembra. Zaradi nevarnosti vplivanja na priče naj bi mu bil pripor podaljšan za 30 dni. Predsednik zunajparlamentarne stranke Zedinjena Slovenija in kandidat na zadnjih predsedniških volitvah Šiško je osumljen kaznivega dejanja ščuvanja k nasilni spremembi ustavne ureditve v zvezi s kaznivim dejanjem oboroženega upora. Po ugotovitvah kriminalistov je iz objav z zborovanja Štajerske varde na začetku septembra v bližini Apač razvidno, da je pozival k strmoglavljanju najvišjih predstavnikov države, sam pa vztraja, da šlo pri spornem postroju le za provokacijo. Šiško je v priporu od 12. septembra. Ker bi prihodnji teden minilo 30 dni, odkar so ga priprli, mu je preiskovalna sodnica mariborskega okrožnega sodišča v soboto podaljšala pripor do drugega tedna novembra. Preiskovalna sodnica ga je v preučevanju zahteve tožilstva za uvedbo sodne preiskave zoper njega zaslišala 25. septembra, dan kasneje pa še soobtoženega Mateja Lesjaka. Njena odločitev glede tega še ni znana. Kot so v petek za STA povedali na sodišču, bo odločitev glede uvedbe preiskave znana v prihodnjih dneh. Še vedno se čaka tudi na odločitev vrhovnega sodišča glede zahteve za varstvo zakonitosti, ki jo je vložil Šiškov zagovornik Viktor Osim. Slovenija Slovenija Kakšna je Šiškova lekcija Kandidat za župana? Pred mariborskim sodiščem so se danes ponovno zbrali Šiškovi podporniki in pozivali k njegovi izpustitvi na prostost. Ob tem so po poročanju TV Slovenija napovedali, da bo Šiško na prihajajočih volitvah kandidiral za mariborskega župana. V to tekmo se je podal že pred štirimi leti in dobil manj kot odstotek glasov. Zanj je glasovalo 251 volivcev. Prvi mož varde je bil nekoč znan kot eden vidnejših pripadnikov Viol, navijačev mariborskega nogometnega kluba, predseduje tudi Zvezi domoljubnih društev Hervardi. Leta 2007 je bil pravnomočno obsojen zaradi poskusa umora. Iz zapora, kamor so ga odpeljali s soočenja kandidatov za poslance DZ na lokalni televiziji, je prišel leta 2009. Zadeva Šiško Slovenija Tožilstvo zahteva preiskavo tudi zoper nekdanjega člana podmladka SDS Po vardi vahta? Slovenija Kranjska vahta. Kaj je res in kaj ne? dezurni@zurnal24.si"
http://zurnal24.si/slovenija/rabljene-smucke-drazje-98686,slovenija,98686,"Rabljene smučke dražje Smučarski sejmi. Najbolj iskana je otroška oprema. Prodajalci želijo rabljeno bolje unovčiti. Če je ne pridejo iskat, je brezplačna. Žurnal24 main Sejmi rabljene smučarske opreme bodo v večini slovenskih krajev šele v drugi polovici novembra. Največje povpraševanje pričakujejo po otroških smučeh, ponekod pa organizatorji sodelujejo tudi s ponudniki nove opreme. Ob krizi ni spremembDa bi bilo povpraševanje po rabljeni opremi večje zaradi socialne krize, organizatorji sejmov ne zaznavajo, saj si ljudje z najnižjimi dohodki tudi zunaj krize tega športa ne morejo privoščiti. “Morda le tisti, ki opremo prodajajo, to želijo bolje unovčiti,” pravi Robert Bauman iz Združenja učiteljev in trenerjev smučanja (ZUTS) Kranj. Povpraševanje po otroški opremi pa raste iz leta v leto – ne glede na krizo. “Gre za smuči do dolžine 160 centimetrov in cene največ 150 evrov,” pravi Borut Pevec, ki sejem organizira v Krškem. Pri tem večina organizatorjev dodaja, da v prodajo ne sprejmejo več klasičnih smuči brez stranskega loka, saj te ne gredo v prodajo. V Mariboru bodo poleg prodaje rabljene trgovci ponujali sejemski popust na novo opremo, v Kranju pa bo novost predstavitev kolesarske opreme za prihodnjo sezono.Na koncu brezplačnoOdrasli in starejši so pri nakupu smučarske opreme bolj premišljeni. Manj kot v preteklosti je povpraševanja po smučarskih oblačilih za otroke, saj je ponudba v trgovinah večja kot nekoč.Večina sejmov rabljeno smučarsko opremo, ki se ne bo prodala, lastniki pa je ne bodo prišli iskat, ob koncu sejma ponudi brezplačno. Do brezplačne opreme na spletuSmučarsko opremo ponudniki podarjajo na spletni strani Podarimo.si, vendar so tovrstni artikli oddani skoraj takoj po objavi. Razprodaje pa se začnejo po novem letu, nekateri trgovci pa bodo popuste ponujali med prazniki."
http://zurnal24.si/sport/nogomet/cesc-spregovoril-moje-sanje-so-igrati-tukaj-201986,sport,201986,"Cesc spregovoril: Moje sanje so igrati tukaj Vezist Barcelone Cesc Fàbregas je po tednih špekulacij, ki so ga povezovale s selitvijo iz Katalonije, na novinarski konferenci v Kuala Lumpurju potrdil, da ostaja. ""Nič se ni spremenilo, srečen sem v Barceloni. Moje sanje so igrati in uspeti tukaj, nikoli nisem načrtoval odhoda. Nadaljeval bom pri Barçi, tega ne bo spremenil nihče,"" je v malezijskem glavnem mestu, kjer Barcelono čaka druga tekma azijske turneje, zatrdil Cesc Fàbregas. Nekdanjega kapetana Arsenala so več tednov povezovali s povratkom na Otok, kjer se je zanj najbolj zagrel Manchester United, a je domnevne ponudbe rdečih vragov v višini 40 milijonov evrov Barcelona zavrnila. Fàbregas se ves ta čas ni oglasil, željo po njegovem ostanku so izražali zgolj njegovi soigralci in trener Gerardo Martino, ki ga je celo javno pozval, da se mora odločiti tudi sam. Kemija z Neymarjem ""Najbolj me je presenetilo to, da ste govorili, da odhajam, in to klub vsemu, kar so rekli Tata (Martino), Tito (Vilanova), Zubi (športni direktor Andoni Zubizarreta, op. a.) in (Josep Maria, podpredsednik kluba, op. a.) Bartomeu,"" je še povedal produkt katalonske nogometne šole. ""Druga stvar bi bila, če bi me poklicali iz kluba in mi rekli, da ne računajo več name, zato bi že zaradi dostojanstva šel, ampak vedno sem se počutil zelo zaželenega. Zato tudi ni bilo težav. Martino je z menoj govoril iz oči v oči. Nisem zahteval nove pogodbe niti ničesar drugega. Presenetilo me je vse to, kar je do mene prišlo med vračanjem s počitnic."" Fàbregas je pod taktirko novega trenerja Martina začel sredino tekmo z mlado reprezentanco Tajske in bil eden najboljših posameznikov na zelenici. Poleg zadetka je dobro sodeloval z Neymarjem, s katerim sta si izmenjala podaji za gol, Brazilcu pa je v prvem polčasu pripravil sploh njegovega prvega po prihodu iz Santosa. Ni se skrival ""Vedno sem bil zelo miren, vedel sem, da ste govorili, da moram pojasniti zadeve, ampak ni bilo potrebno. Skozi moje misli ni šlo nič drugega kot to, da igram za Barcelono, ki je klub mojega življenja. Pred leti sem ga zapustil in se vrnil tja, kjer si želim biti in izpolniti svoje sanje, ki sem jih imel od malih nog. Nisem imel nikakršnih dvomov. Nadaljeval bom pri Barçi, tega ne bo spremenil nihče. Izmišljali so si stvari. Vedel sem, da bom spregovoril, ko bo prišla vrsta name. Nisem se skrival. Zelo sem miren, imam čisto vest. Zelo, zelo sem srečen pri Barceloni,"" je še povedal vezist iz mesta Arenys de Mar. EPA ""Nisem govoril z nobeno osebo niti z nobeno ekipo. Bil sem miren. Ko tako velika ekipa pošlje ponudbo zate, ti je v čast, ampak nisem govoril z nikomer od 'staffa' niti zdaj niti pred dvema poletjema,"" je še pristavil Fàbregas. Preživel slabe in zelo slabe trenutke Po precej povprečni lanski sezoni bi bil lahko španski reprezentant eden temeljev prenovljene Blaugrane. Mediji špekulirajo, da bo Martino od igralcev zahteval bolj direktno igro, za katero se bo poleg Fàbregasa kalil tudi mladi Sergi Roberto, medtem ko bo Xavi Hernández lahko dobil nekaj počitka. ""Občutek imam, da se moram izboljšati. Pričakovanja so maksimalna. To je najzahtevnejši klub na svetu, primerljiv le z Real Madridom. Vse moraš opraviti dobro, da te ne kritizirajo. Razumem ta pritisk po tem, da moraš biti najboljši, vedno se skušam izboljšati. Preživel sem različne trenutke: slabe in zelo slabe,"" je še povedal Fàbregas. Nihče kot Xavi ""Vem, kaj od mene želi Martino, povsem mi je jasno in pripravljen sem mu to tudi dati. Moral bom trdo delati. Xavi? Tako kot pri Leu (Messiju) ne bo nikoli več takšnega, kot je bil Xavi. Ko se bo na žalost upokojil, Barça ne bo nikoli več igrala enako, lahko iščemo zamenjavo, ki pa je ne bomo našli. Nikoli več ne bo takšnega igralca, ki je v klubu preživel vse, ki je navduševal na toliko tekmah, in ki ima še vedno motivacijo, da gre vsak dan na trening navdušen kot pionirček."""
http://zurnal24.si/sport/moto-sporti/lotus-suveren-kimi-spet-na-vrhu-185666,sport,185666,"Lotus suveren: Kimi spet na vrhu Formula 1 se je po uvodni dirki sezone za VN Avstralije že preselila v Sepang, kjer bo na sporedu VN Malezije. Dirkači so že opravilli z dvema prostima treningoma. Na prvem je bil najhitrejši Avstralec Mark Webber (Red Bull), na drugem pa vodilni v skupnem seštevku svetovnega prvenstva Kimi Räikkönen (Lotus). Reuters Dirkači formule 1 so opravili še drugi petkov prosti trening na prizorišču druge dirke svetovnega prvenstva. V malezijskem Sepangu je bil najhitrejši zmagovalec uvodne dirke pred tednom dni v Avstraliji Finec Kimi Räikkönen (Lotus), tik za njim je končal svetovni prvak Nemec Sebastian Vettel (Red Bull). Tretji in četrti čas sta imela Ferrarijeva voznika Brazilec Felipe Massa in Španec Fernando Alonso. Prvi prosti trening Avstralec Mark Webber (Red Bull) je bil najhitrejši na prvem prostem treningu pred nedeljsko dirko v Sepangu. Drugi čas je dosegel Finec Kimi Räikönen (Lotus), tretji je bil branilec naslova Sebastian Vettel (Red Bull). Četrti je bil prvi Ferrarijev voznik Španec Fernando Alonso, peti pa Nemec Nico Rosberg z Mercedesom. VN Malezije, 2. prosti trening 1. Kimi Räikkonen (Lotus) 1:36,5692. Sebastian Vettel (Red Bull) + 0,0193. Felipe Massa (Ferrari) 0,0924. Fernando Alonso (Ferrari) 0,4165. Mark Webber (Red Bull) 0,4576. Romain Grosjean (Lotus) 0,6377. Nico Rosberg (Mercedes) 0,8798. Paul di Resta (Force India) 1,0029. Lewis Hamilton (Mercedes) 1,00510. Adrian Sutil (Force India) 1,219 VN Malezije, 1. prosti trening 1. Mark Webber (Red Bull) 1:36,9352. Kimi Räikkonen (Lotus) +0,0683. Sebastian Vettel (Red Bull) 0,1694. Fernando Alonso (Ferrari) 0,3845. Nico Rosberg (Mercedes) 0,6536. Adrian Sutil (Force India) 0,8347. Felipe Massa (Ferrari) 0,8368. Paul di Resta (Force India) 0,8389. Lewis Hamilton (Mercedes) 0,90510. Romain Grosjean (Lotus) 0,980"
http://zurnal24.si/sport/nogomet/milanic-neznan-a-nevaren-294426,sport,294426,"Milanič sprejel vlogo favorita, o tekmecu pa: Neznan, a nevaren! Pred Mariborom je pomembna preizkušnja za evropskem prizorišču. V sredo ob 20.20 jih v Ljudskem vrtu čaka prva tekma 3. kroga kvalifikacij za Ligo prvakov. Tekmec je islandski Hafnarfjörđur, osemkratni islandski prvak. ""Pripravljamo se po ustaljenem ritmu, po dopoldanskem treningu gremo v karanteno, da se odpočijemo in pomenimo o tem, kaj naš čaka. Najbolj pomembno je to, da se zelo zavedamo, da gre za resno moštvo, ki igra dober nogomet. Od svoje strategije ne odstopa vseh 90 minut in vselej narekuje visok ritem. Vstopamo zelo odločni in naredili bomo vse, da zmagamo na prvi tekmi,"" so bile uvodne besede trenerja Darka Milaniča na današnji novinarski konferenci. Hafnafjörđur je po dvanajstih krogih islandskega prvenstva na četrtem mestu, v drugem krogu kvalifikacij za Ligo prvakov je izločil predstavnika Ferskih otokov Vikingur. ""Verjamem, da je prva tekma na domačem igrišču naša prednost. Želimo zadeti in tekmo končati brez prejetega gola. Gre za zelo resno ekipo, ki izhaja iz države, ki je igrala vidno vlogo na lanskem evropskem prvenstvu v Franciji,"" pravi nogometaš Mitja Viler. Trener Mariborčanov se je ozrl tudi na tekmi drugega kroga kvalifikacij, ko so izločili Zrinjski. ""Prepričan sem, da smo se iz teh dveh tekem nekaj naučili, ker na vsaki tekmi zbiramo izkušnje. Imamo nekaj fantov, ki nima preveč evropskih izkušenj,"" je dejal Milanič, medtem ko je Viler dodal: ""Zrinjski je videl svojo priložnost in upal, da lahko zmaga. Mi smo bili nekoliko pod pritiskom, a smo povratno tekmo pripeljali do mirnega konca. V glavi smo imeli minimalni cilj šestih tekem na evropskem prizorišču. Zdaj ko nam je to uspelo, bomo nekoliko bolj sproščeni, ampak še vedno dovolj resni za novo nalogo."" Evropski denar Šport Toliko milijonov se obeta Mariboru Najuspešnejši slovenski nogometni klub ima priložnost, da se uvrsti v zaključni del kvalifikacij za Ligo prvakov in si zagotovi jesen na evropski sceni. V primeru poraza pa bi Mariborčane čakale dodatne kvalifikacije za skupinski del Evropske lige. ""Brez problema vzamem vlogo favorita. To se nam vseskozi dogaja. Tekmec je širši javnosti sicer neznan, toda ko ga spoznaš, vidiš, da gre za resno ekipo,"" pravi Milanič, ki je islandski slog igre opisal z naslednjimi besedami: ""V določenih trenutkih nam bo izkušnja s škotskimi klubi dobrodošla. Predvsem v predložkih, ko se nagnetejo v kazenskem prostoru. A celotna igra več ne bazira na dolgih žogah, igrajo veliko po tleh. Stari otoški nogomet se je spremenil, v ospredju sta dinamika in kombinatorika. Nisem videl, da igrajo protinapade. Generalno gledano napadajo kontinuirano. Bistveno bolje se branijo visoko na polovici igrišča, slabše pa pred svojim golom. Moramo biti bolj zanesljivi, moramo ločiti, kje je dovoljena neka napaka, kje pa se vidita naš talent in znanje."" Mariborski strateg bo imel na voljo vse igralce, obračun bo sodil Latvijec Andris Treimanis. V Ljudskem vrtu se ponovno obeta nogometni praznik, iz kluba pa so sporočili, da bodo ceste v okolici stadiona zaprte. Zato ljubiteljem nogometa priporočajo naj se na tekmo odpravijo z mestnim avtobusom, saj bodo vozovnice brezplačne. Liga prvakov Šport (Ne)namerna mojstrovina Vilerja ponesla Maribor v 3. krog"
https://zurnal24.si/slovenija/sds-sklenil-posel-za-112-228-evrov-316767,slovenija,316767,"Janša sklenil posel za 112.228 evrov Stranka, ki jo vodi Janez Janša, je bila v zadnjih mesecih poslovno zelo dejavna. Stranka SDS, ki jo vodi Janez Janša, in slovensko podjetje Ripost, ki je v lasti Madžara Petra Schatza, sicer zaveznika madžarske vladajoče stranke Fidesz premierja Viktorja Orbana, sta podpisala kupoprodajno pogodbo za 14 odstotkov, ki ga je imela SDS doslej v družbi Nova obzorja. Slednja izdaja revijo Demokracija in spletni portal Škandal24. Pogodba je bila podpisana že junija, torej tik po volitvah, kupnina v višini 112.228 evrov pa je bila nakazana pred nekaj dnevi, je poročal časnik Dnevnik. V imenu stranke je pogodbo podpisal generalni tajnik SDS Janez Mežan. SDS ima po novem v podjetju Nova obzorja tako še 30-odstotni delež, medtem ko je Shatz še okrepil večinski delež na malo manj kot dve tretjini. Posla v stranki po poročanju časnika niso želeli komentirati. V začetku letošnjega leta je Janša povedal, da je celoten delež stranke SDS v Novih obzorjih vreden toliko kot posojilo, ki so ga dobili od Dijane Đuđić. SDS se je konec lanskega leta z Đuđićevo dogovorila za 450.000 evrov posojila, ki je bilo zavarovano prav s strankinim deležem v Novih obzorjih. Posojilno pogodbo je sicer SDS zaradi nezakonitosti razdrla in vrnila znesek, ki ga je prejela do takrat. dezurni@zurnal24.si"
http://zurnal24.si/sport/pravijo-mu-baby-federer-208075,sport,208075,"Pravijo mu ''baby Federer'' Bolgar Grigor Dimitrov velja za enega najobetavnejših teniških igralcev na svetu. Zaradi podobnosti stila igre z Rogerjem Federerjem se ga je prijel vzdevek ''baby Federer''. Bolgarski tenisač Grigor Dimitrov se počasi, a zanesljivo uveljavlja kot eden najobetavnejših igralcev na svetu. Dvaindvajsetletnik ima za seboj najboljšo sezono v svoji karieri, v kateri je prvič zaigral v finalu ATP turnirja, v letu 2014 pa si obeta preboj med najboljše na svetu.''To je bila ena izmed mojih najboljših sezon. Odigral sem nekaj dobrih turnirjev in zadovoljen sem z rezultati. Še vedno lovim svoj prvi naslov, ki je v tem trenutku zame iluzija. Tu pa tam sem doživel nekaj težkih porazov, a takšna je dandanes teniška karavana. Ni lahko tekmovati vsak teden in najbolj je pomembna konstantnost. To ti daje dodatno motivacijo in željo, da bi zaigral še bolje. Konstantnost je najbolj pomemba stvar v današnji igri,'' je povedal 22-letni Dimitrov. Nabiranje neprecenljivih izkušenj Teniška igra se je v zadnjih desetih letih močno spremenila, zato se mlajši težje uveljavijo med svetovno elito. Številni tenisači najvišji nivo dosežejo šele v poznih dvajsetih, ko so si že nabrali neprecenljive izkušnje. ''Izkušnje so zelo pomembne v različnih situacijah. Fantje, ki so v karavani že dolgo časa, so videli marsikaj in prepričan sem, da so se učili iz svojih napak. Mlajša generacija se pomika naprej. Vsi iščemo svoje mesto in stremimo k temu, da bi bili med najboljšimi,'' je prepričan Dimitrov. Naloga št. 1: fizična pripravljenost! Bolgar je imel v preteklih letih večkrat težave s krči, kar ga je prepričalo, da bo več časa posvetil fizični pripravljenosti. ''Letos sem veliko treniral. Rad preizkušam nove stvari. Ne maram biti ves čas osredotočen na eno stvar. Fizično se dobro razvijam in poskušam izboljšati svojo vzdržljivost,'' je povedal Dimitrov in dodal: ''Najbolj se veselim grand slamov. Še nikoli se nisem uvrstil v drugi teden. Fizična moč mi bo na slamih pomagala narediti korak naprej, vendar je še bolj pomembno, kako se pripraviš v tednih pred začetkom in kako paziš nase med turnirjem.''Dimitrov se je nedavno razšel s svojim trenerjem Mikaelom Tillströmom, zamenjave pa za zdaj še ni našel. ''Zamenjal sem številne trenerje. To je očitno, zato tega ne bom skrival. Moraš poiskati pravo stvar in vedno upaš, da bo naslednjič bolje. Do nikogar nimam zamer in to je le še eno poglavje v mojem življenju,'' je zaključil Dimitrov. Prvi finale, zmaga nad Đokovićem Bolgarski tenisač je letos prvič v karieri zaigral v finalu kateregakoli turnirja, in sicer je v finalu turnirja serije ATP 250 v Brisbanu izgubil proti Andyju Murrayju.Najboljši rezultat na grand slamih je dosegel na Roland Garrosu, kjer je zaigral v tretjem kolu. V Parizu je nastopil kot 26. nosilec, s čimer je postal prvi Bolgar, ki je na grand slamu zaigral z oznako nosilca. V drugem kolu Wimbledona se je pomeril z našim Gregom Žemljo, po pravem epskem boju pa se je zmage veselil slovenski tenisač z rezultatom 3:6, 7:6 (4), 3:6, 6:4, 11:9.Dimitrov je največjo zmago v svoji karieri zabeležil na mastersu v Madridu, kjer je v drugem kolu po nekaj več kot treh urah premagal prvega igralca sveta Novaka Đokovića.Pravijo, da je posnemanje najbolj iskrena oblika laskanja. Preverite si podobnosti med ''pravim'' Federerjem in ''baby'' Federerjem:"
http://zurnal24.si/magazin/tony-v-cudezni-dezeli-77885,magazin,77885,"Tony v čudežni deželi The Imaginarium of Doctor Parnassus (2009). Režija: Terry Gilliam. Igrajo: Heath Ledger, Johnny Depp, Colin Farrell, Jude Law, Tom Waits, Christopher Plummer, Lily Cole, Andrew Garfield. Zadnji film Terryja Gilliama, scenarista in režiserja, ki se je že večkrat vpisal v filmsko zgodovino, pa naj gre za celovečerne komedije iz montypythonovskega ciklusa, Brazil, Ribjega kralja, Dvanajst opic ali Strah in grozo v Las Vegasu, se ne bo uvrstil med njegove presežke, kljub temu pa še vedno nosi prepoznavno bizaren avtorski podpis in odlično izbrano igralsko zasedbo, v kateri so se v koži glavnega junaka Tonyja in njegovih imaginarnih alter egov zvrstili Depp, Farrell, Law in pred dvema letoma umrli Ledger, ki je v Imaginariju doktorja Parnasa odigral svojo zadnjo vlogo. Vlogo lika, ki se mora odločiti, na katero stran bo stopil v boju med materialnim in duhovnim ter dobrim in zlim, ki ga na eni strani predstavlja oče družinskega potujočega cirkusa (Christopher Plummer), na drugi pa sarkastični hudič (Tom Waits), ki v svojem imaginarnem svetu z uresničitvijo najlepših individualnih sanj ponuja izhod iz kolektivno hladne realnosti."
http://zurnal24.si/sport/nogomet/seedorf-odresil-rossonere-74443,sport,74443,"Seedorf odrešil Rossonere AC Milan se je celo tekmo mučil s Chievom na domačem San Siru, na koncu pa jih je odrešil gol Clarenca Seedorfa v 91. minuti (1:0). David Beckham je igrišče zapustil s poškodovano tetivo. Konec sanj o SP? Trener AC Milana Leonardo si je želel po (ne)pričakovani blamaži pri Manchestru Unitedu (0:4) v Ligi prvakov pozabiti na evropske bolečine in se z igralci znova osredotočiti na domače prvenstvo. Brazilec je proti Chievu na San Siru iskal predvsem kakršnokoli reakcijo svojih nogometašev, a je ni dobil. Rossoneri so sicer prevladovali, a precej jalovo, gostje pa bi lahko po prvem polčasu tudi vodili - Andrea Mantovani je zadel prečko, gol Maria Yepesa pa je bil razveljavljen. Domači so se v drugem polčasu kljub vsemu malce prebudili na krilih razpoloženega Ronaldinha, ki je bil še najbližje zadetku. Leonardo je kmalu v igro poslal še Filippa Inzaghija in to kar namesto Gennara Gattusa ter napovedal totalno ofenzivo na vrata Verončanov. Slednja pa ni obrodila sadov vse do 91. minute, ko je edini gol na srečanju zabil ""večni"" Clarence Seedorf. Nizozemec je bil na igrišču le dobrih deset minut ... Tekma se je kljub vsemu končala slabo za domače, saj je David Beckham zapustil igrišče zaradi poškodbe ahilove tetive. Za zdaj še ni jasno, ali ga bo ta poškodba stala nastopa na SP. Bojan Jokić je na klopi rumenih še enkrat več presedel celo tekmo. Žurnal24 main Juve od 3:0 do 3:3Po prihodu Alberta Zaccheronija so rezultati Juventusa malce poskočili in privrženci stare dame so lahko namesto nazaj spet pogledovali naprej. V nedeljo je na torinski Olimpico prišla Siena in Juve bi z zmago ohranil pritisk na tako željenem tretjem mestu, ki ga trenutno zanesljivo drži Roma. Začelo se je dobro, saj je Alessandro Del Piero v drugi in sedmi minuti navidez že odločil tekmo, njegov drugi gol pa je bil hkrati 300. v majici stare dame. Ko je zabil še Antonio Candreva se je zdelo, da je tekma v vsega desetih minutah tudi zares končana. A vsega hudega vajeni navijači Bianconerov so lahko znova opazovali sesutje igre njihovih ljubljencev - najprej je še v prvem polčasu znižal Massimo Maccarone, Abdelkader Ghezzal pa je v drugih 45 minutah z dvema zadetkoma utišal Torino. Na srečo Zaccheronija ni nič bolje šlo niti Romi na vedno neugodnem gostovanju v Livornu (3:3). Praktilčno lastnonožno jih je uničil še en ""stari mojster"", Cristiano Lucarelli, s hat-trickom. David Pizarro je za rimsko volkuljo poleg gola zapravil tudi enajstmetrovko, njegove napake pa nasprotni napadalec ni ponovil in izkoristil svoj strel z enajst metrov v drugem polčasu. Razdalja med Rimljani in Torinčani tako ostaja nespremenjena, poteza pa je zdaj na AC Milanu, ki bi se z večerno zmago nad Chievom vodilnemu Interju približal na vsega točko! ""Sarma"" dvakrat premagan, Udinese kljub temu do zmageForma na domačem stadionu Friuli bo kot kaže v letošnji sezoni rešilna bilka za Udinese. Videmčani so letos katastrofalno slabi na gostovanjih, a doma so neugodni, tokrat pa so vzeli skalp Palermu (3:2), ki se še vedno bori za mesta v Ligi prvakov. Dva gola za Bianconere je prispeval Antonio Floro Flores, slovenskega reprezentančnega vratarja Samirja Handanovića pa sta premagala Fabio Simplicio in Edinson Cavani. Belo-črni so tako naredili še en korak stran od mest ogroženih. Žurnal24 main Fiorentina je v soboto zmagala v Neaplju, in sicer s 3:1. Dva gola je prispeval Alberto Gillardino, enega pa je dodal Stevan Jovetić. Za domačine je Argentinec Ezequiel Lavezzi na San Paolu mrežo zatresel po letu dni.Na edini petkovi tekmi pa je prvovrstno presenečenje uprizorila Catania, ki je gladko, brez težav odpravila vodilno ekipo prvenstva, milanski Inter. V prvem polčasu sicer ni bilo preveč akcije, končal se je namreč z začetnih 0:0, je pa četa Siniše Mihajlovića pokazala, da misli resno in na odmor odšla s precej boljšim občutkom. Po tem, ko je Gabriel Miltio v 54. minuti premagal domačega vratarja, je kazalo, da se bo Inter vendarle vnovič izvlekel. Toda v 74. minuti je nerazzure šokiral Argentinec Maxi Lopez, ki je izkoristil podajo svojega rojaka Alvareza. Nov šok za vodilno ekipo prvenstva je sledil v 81. minuti, ko je Muntari storil prekršek za rumeni karton na robu kazenskega prostora, manj kot minuto pozneje pa je strel Catanie namerno blokiral z roko, njegovo neumnost pa je sodnik Paolo Valeri ""nagradil"" z drugim rumenim kartonom ter enajstmetrovko za domače. Najstrožjo kazen je nato mojstrsko izvedel Giuseppe Mascara, ki je vratarja gostov premagal s ""Panenko"". Usodo nemočnega Interja je v 90. minuti tekme zapečatil Martinez, ki je pri tem še osmešil branilca Marca Materazzija.Italijanska liga, 28. kolo: Serie A, lestvica:1. Inter 592. AC Milan 583. Roma 534. Palermo 465. Juventus 45...13. Chievo 35...16. Udinese 31...18. Livorno 2419. Atalanta 2220. Siena 22 Catania : Inter 3:1 (0:0)Lopez (74), Mascara (81/11m), Martinez (90); Milito (54)RK: Muntari (81/Inter)Napoli : Fiorentina 1:3 (0:0)Lavezzi (48); Gilardino (60, 87), Jovetić (90)Bologna : Sampdoria 1:1 (0:0)Raggi (90); Gastaldello (87)Genoa : Cagliari 5:3 (4:2)Zapater (36/11-m), Palacio (39), Sculli (43), Rossi (45), Milanetto (59); Dessena (16), Conti (41), Matri (55/11-m)Juventus : Siena 3:3 (3:1)Del Piero (2, 7), Candreva (10); Maccarone (16), Ghezzal (46, 74/11-m) Lazio : Bari 0:2 (0:0)Almiron (51), Alvarez (64)Livorno : AS Roma 3:3 (2:3)Lucarelli (9, 26, 70); Perrotta (10), Toni (19), Pizarro (27)Parma : Atalanta 1:0 (0:0)Bojinov (71)RK: Doni (72/Atalanta)Udinese : Palermo 3:2 (1:0)Floro Flores (44, 65), Asamoah (71); Fabio Simplicio (51), Cavani (80)S. Handanović (Udinese) je branil vso tekmo. AC Milan : Chievo 1:0 (0:0)Seedorf (90)Jokić (Chievo) je sedel na klopi."
https://zurnal24.si/magazin/film-glasba-tv/eroika-osvojila-cankarjev-dom-13831,magazin,13831,"Eroika osvojila Cankarjev dom Trio Eroika je v Cankarjevem domu predstavil glasbo s svoje prve plošče z istoimenskim naslovom. Eroika je včeraj razveseljevala občinstvo v Gallusovi dvorani Cankarjevega doma. Popolnoma nabita dvorana je lahko prisluhnila izjemnim glasovom Matjaža Robavsa, Aljaža Farasina in Metoda Žunca. Spremljal jih je Simfonični orkester RTV Slovenija pod vodstvom dirigenta Patrika Grebla. Včerajšnji koncert je bil njihov drugi koncert v Gallusovi dvorani. Prvi koncert, ki so ga imeli 12. decembra, je snemal RTV Slovenija. Na odru Gallusove dvorane je trio spremljal Simfonični orkester RTV Slovenija. Občinstvu so predstavili hite, kot so Stop, Feliz (Ti si mi u krvi), Ko mene več ne bo, Namesto koga roža cveti in druge v pop-operni preobleki. Na odru sta se jim pridružili Neisha in Darja Švajger . Trio se je moral po koncu uradnega programa kar trikrat vrniti na oder, po koncertu pa so si vzeli čas za podpisovanje zgoščenk."
https://zurnal24.si/magazin/film-glasba-tv/esmeralda-kritizirala-jureta-in-dekleta-214642,magazin,214642,"Esmeralda kritizirala Jureta in dekleta Eno od tekmovalk, ki je osvajala srce kmeta, je zmotilo delo in obnašanje deklet na kmetiji v Goriških brdih.
 Esmeralda Rupnik je ena od tekmovalk, ki se je v oddaji Ljubezen na seniku pred dvema letoma potegovala za naklonjenost enega od kmetov. Ker je slednji ni izbral, sama pa še vedno ni našla ljubezen, se je prijavila tudi v šov Ljubezen na deželi, ki se predvaja na Planet TV. A že prva ovira je bila ta, da je bila za omenjeni šov prestara. Ne preveč razočarana pa ga z veseljem spremlja na malih ekranih. Na kmetiji se dela brez ličil in lepih čevljev Jo je pa zmotilo več stvari. Takoj je namreč opazila, da so dekleta, ki so prišla osvajat Juretovo srce, prelepo napravljena za kmetijo. ""Punce so prišle, kot da so manekenka ali misice. Nobena ni sama prijela za delo, edino takrat, ko jim je Jure dal nalogo. Moje mnenje je, da če prideš na kmetijo, ne prideš tja tako lepo oblečen,“ je pokomentirala. ""Ko sem prišla jaz v moj šov, sem rekla dekletom, da niso prišle na modno pisto in nosit čevljev in salonarjev. Če se dela na kmetiji, se ne dela namazana z ličili. Kdo te bo pa gledal?“ se je še ujezila. Jure za svoja leta ni resen Kritična je bila tudi do Jureta, ki se ji zdi pri teh letih malce neresen. Ker so ostale še tri tekmovalke, smo jo vprašali, katera misli, da bo zmagala. ""Vse punce so dobre, Magdalena pa mi je najbolj pri srcu. Ona bi bila zanj najbolj primerna,"" je napovedala Esmeralda.Ali bo res zmagala Magdalena, bo znano v finalni oddaji, ki bo na sporedu v četrtek."
http://zurnal24.si/slovenija/facebook-nad-prevarante-243843,slovenija,243843,"Facebook nad prevarante  Facebook dodaja novo možnost opozarjanja uporabnikov pred prevaranti.  Družbeno omrežje Facebook omrežje se je odločilo, da bo opravilo s prevarantskimi in zavajujočimi zgodbami. Z včerajšnjo posodobitvijo imajo uporabniki možnost prijaviti prevarantska sporočila in oglase, ki se jim prikazujejo na časovnici. Facebook sporočil, ki jih bodo ljudje prijavljali, ne bo presojal in jih brisal. Tako kot je že zdaj mogoče prijaviti vsiljena sporočila, bo po novem mogoče prijaviti tudi namerno zavajujoča sporočila, na primer ""Zadenite doživljensko zalogo kave"" ali ""Shujšajte tako kot Angelina Jolie"". Facebook bo prijave upošteval pri nadaljnjem prikazovanju sporočil na časovnici - kot goljufive pa bo mogoče označiti sporočila s spletnimi povezavami, fotografijami in video posnetki. Novice in oglasi, ki jih bo prijavilo veliko število ljudi, pa bo Facebook v nadaljevanju tudi opremil z opozorilom, da so številni to sporočilo označili za prevaro."
http://zurnal24.si/sport/zimski-sporti/kosi-zadovoljen-kline-niti-najmanj-181870,sport,181870,"Kosi zadovoljen, Kline ''niti najmanj'' Na svetovnem prvenstvu sta debi na velikih tekmovanjih doživela Mariborčana Klemen Kosi in Boštjan Kline, ki sta današnjo tekmo končala na 27. in 30. mestu. Če bi SP štelo za svetovni pokal, bi dobila točke. Tako pa sta vpisala najboljšo slovensko moško uvrstitev v superveleslalomu v Schladmingu. Andrej Šporn je bil 31., Rok Perko pa 35. Enaindvajsetletni Kosi je letos v svetovnem pokalu v superkombinaciji lepo presenetil s 14. mestom, dosežkom, ki ga želi ponoviti tudi v Schladmingu. Kljub temu, da se ni uvrstil med najboljših 20 superveleslalomistov na svetu, pa ga uvodni nastop ni razočaral. ""Ocenjujem ga pozitivno. Zadovoljen sem s predstavo, ki sem jo prikazal. Na tako zahtevnem terenu in podlagi sem dal vse od sebe, naredil sem nekaj manjših napak, izid pa je zame dober. Seveda, da si očitam teh nekaj manjših napak, ampak to je del napadalnosti, poskusil sem tvegati, napake pa so sestavni del smučanja, brez napak si težko hiter. V tem, da bi se samo peljal po progi, pa tudi ne vidim nekega smisla. Želel sem si čim boljše uvrstitve, z današnjo moram biti zadovoljen,"" je dejal Kosi, lastnik najboljše današnje slovenske uvrstitve v Schladmingu. Svindal v zadnjih metrih izgubil zmago Na prizorišču pod goro Planai bo predvidoma nastopil še v smuku, superkombinaciji in veleslalomu. ""Želim si, da bi bil vsestranski smučar, to je moja želja že od nekdaj, na nek način mi tudi uspeva. S 14. mestom v superkombinaciji v svetovnem pokalu v Wengnu sem dobil precej zagona. Želim si, da bi nadaljeval v takšnem ritmu in naredil določen napredek v vseh disciplinah, počutim se sposobnega dosegati dobre uvrstitve na velikih tekmah, zdaj moram to še prenesti na tekme ter se dokazati."" Kline: ''Spodnji del je bil totalno zanič'' Njegov vrstnik Kline je na svojem debiju imel večja pričakovanja: ""Če potegnemo črto pod naše nastope, lahko govorim v imenu vseh, mislim, da danes nismo pokazali nekih prav dobrih voženj. V zgornjem delu sem pokazal dokaj solidno vožnjo, spodnji del pa je bil totalno zanič, zato niti najmanj nisem zadovoljen z nastopom. Je pa bila prava tekma, s slabo vidljivostjo, strmino v spodnjem delu, s precej 'valovi', bila je prava borba."" V Schladmingu največ pričakuje od superkombinacije, v kateri bi lahko ob dobrem smukaškem nastopu ter, če ne bi odstopil v slalomu, dosegel nekaj velikega. Perka pestijo bolečine v hrbtu Reuters Perko po dosežku kariere na smuku v Val Gardeni, s stopničkami in drugim mestom 15. decembra lani in 16. mestu dan prej v superveleslalomu na istem prizorišču, v nadaljevanju sezone ni več ponovil uspešnih nastopov ter še vedno čuti posledice padca na smuku v Wengnu. ""Moram reči, da mi res ni v užitek smučati s takšnim hrbtom, dnevno ga nekako saniramo in že mislim, da je tako, kot mora biti, potem pa startaš tekmo ter te v katerem od zavojev znova opozori in zaboli. Težko mi je, ni mi lahko, ampak obenem se ne morem odreči tekmovanju, ker, če bi doma na kavču gledal tekmo pred tv zaslonom in spodbujal naše, nikoli ne bi vedel, kako bi sam tekmoval. Pomagam si s protibolečinsko terapijo, fizioterapijo, vendar pa bi si moral vzeti vsaj dva tedna premora, če bi želel vsaj za silo sanirati poškodbo, a si takšne pavze v tem trenutku ne morem vzeti,"" je nič kaj obetavno zdravstveno stanje opisal Perko, ki si želi, da bi lahko brez bolečin odpeljal smuk in vendarle pokazal in dokazal vsem, česa je zmožen."
https://zurnal24.si/sport/kosarka/nash-bo-odsoten-vsaj-dva-tedna-211928,sport,211928,"Nash bo odsoten vsaj dva tedna Ameriški košarkar Steve Nash bo moral zaradi poškodbe hrbta počivati vsaj dva tedna, so sporočili iz Los Angelesa. Košarkar ekipe NBA Los Angeles Lakers Steve Nash bo z igrišč odsoten približno dva tedna. Spet ima težave z bolečinami v križu. Za njihovo lajšanje bo dobil injekcijo, vodstvo ekipe pa je razkrilo, da bo 39-letni dvakratni najkoristnejši igralec lige odsoten 14 dni. Nash ima že dlje težave s hrbtom, v soboto je tako drugi polčas tekme jezernikov proti Minnesoti presedel na klopi. V lanski sezoni je odigral le 50 tekem. V tej sezoni ima povprečje precej pod svojimi dosedanjimi dosežki; na tekmo dosega6,7 točke in 4,8 podaje, njegov met iz igre je s 26,1 odstotka najnižji v karieri."
http://zurnal24.si/sport/nogomet/lampard-koncal-niz-cityja-142841,sport,142841,"Lampard končal niz Cityja Chelsea je v ponedeljek na derbiju 15. kola Premier League z 2:1 ugnal Manchester City, ki je tako utrpel prvi letošnji poraz. Odločilni zadetek je iz najstrožje kazni zabil rezervist Frank Lampard. Od ostalih velikih klubov je najvišje slavil Manchester United, ki bi si težko bolje začel celiti rano po izpadu iz Lige prvakov. Stoke je malce presenetljivo premagal Tottenham.  Manchester City je prejšnji teden izpadel iz Lige prvakov, Chelsea pa mu je v 15. kolu Premier League zadal nov boleč udarec. Londonski modri so na Stamford Bridgeu sinje modre odpravili z 2:1 in jim zadali prvi letošnji poraz v prvenstvu, obenem pa se vrnili v boj za naslov, za še vedno vodilnim Cityjem zdaj zaostajajo še sedem točk.Srečanje se je sicer začelo po željah gostov iz Manchestra. Sergio Agüero je z izjemno podajo zaposlil Maria Balotellija, ki je dokazal svoje mojstrstvo in prišel mimo Branilsava Ivanovića, nato še Petra Cecha in v prazno mrežo zadel za zgodnje vodstvo. Gostje so tudi po vodstvu prevladovali na igrišču, Chelsea pa je potreboval nekaj časa, da se je pobral po zaostanku. V 34. minuti pa je Daniel Sturridge lepo prodrl po desni stani in podal v sredino, kjer Raulu Meirelesu s slabih desetih metrov ni bilo težko zadeti za izenačenje. Drugi polčas se je začel s priložnostjo Sturridgea v 48. minuti. Deset minut kasneje pa si je Gael Clichy za prekršek nad Ramiresom prislužil drugi rumeni karton in predčasno pot pod prho. Chelsea je ob številčni premoči vse bolj pritiskal na vrata Cityja, kar se mu je obrestovalo osem minut pred koncem rednega dela srečanja. Žoga je po strelu Sturridgea v kazenskem prostoru Cityja v roko zadela Joela Lescotta, odgovornost je na svoja ramena prevzel rezervist Frank Lampard, ki je suvereno premagal Joeja Harta in poskrbel za prvi prvenstveni poraz Cityja v letošnji sezoni. Obliž na rane Uniteda Manchester United je na Old Traffordu Wolverhampton ugnal kar s 4:1 in tako vsaj za nekaj časa pozabil na boleč izpad iz Lige prvakov. Nani, ki je prispeval prva gola po 14 tekmah, in od Uefe delno pomiloščeni Wayne Rooney sta zabila po dva gola. ""Zadovoljen sem z napadalnim delom, ki je bil zelo, zelo dober, čeprav smo se morali vešče posvetiti tudi obrambi, saj so gostje vedno znova pošiljali žoge v naš kazenski prostor,"" je Alex Ferguson povedal za Sky Sports. Super volej koga drugega kot Robina van Persieja je prinesel Arsenalu 1:0 in zmago nad Evertonom, medtem ko je Liverpool pokoril QPR z enakim rezultatom. Gol je zabil Luis Suarez. Angleška liga, 15. kolo: Arsenal : Everton 1:0 (0:0) van Persie (70) Bolton Wanderers : Aston Villa 1:2 (0:2) Klasniæ (55); Albrighton (33), Petrov (39) Liverpool : Queens Park Rangers 1:0 (0:0) Suarez (47) Manchester United : Wolverhampton Wanderers 4:1 (2:0) Nani (17, 56), Rooney (27, 62); Fletcher (47) Norwich City : Newcastle United 4:2 (1:1) Hoolahan (39), Holt (60, 82), Morison (63); Ba (45, 71) RK: Gosling (66/Newcastle) Swansea City : Fulham 2:0 (0:0) Sinclair (56), Graham (90) West Bromwich Albion : Wigan Athletic 1:2 (1:1) Reid (33); Moses (38), Gomez (57/11-m) Sunderland : Blackburn Rovers 2:1 (0:1)Vaughan (84), Larsson (90); Formiza (17)Stoke City : Tottenham Hotspur 2:1 (1:0)Etherington (13, 43); E.S. Adebayor (62/11-m)RK: Kaboul (Tottenham/82)Chelsea : Manchester City 2:1 (1:1)Meireles (34), Lampard (82/11-m); Balotelli (2)RK: Clichy (58/Manchester City)"
http://zurnal24.si/magazin/film-glasba-tv/film-somrak-z-drugacnim-koncem-kot-knjiga-164770,magazin,164770,"Film Somrak z drugačnim koncem kot knjiga Zadnji film sage Somrak, Jutranja zarja - 2. del, naj bi imel drugačen konec kot knjiga. Avtorica popularnih knjig o sagi Somrak, Stephenie Meyer, se je po poročanju medijev s scenaristko Melisso Rosenberg domislila drugačnega konca kot ga ima knjiga. Kakšen bo filmski zaključek sage seveda ni znano in bomo morali nanj počakati do novembra, a igralska zasedba pravi, da je zelo razburljiv. Robert Pattinson je v enem od nedavnih intervjujev dejal, da je bil šokiran, ko je videl zadnji prizor. ""Ko sem prvič prebral scenarij, sem si mislil: 'Kaj?!',"" je povedal Robert, Kristen Stewart pa je dodala, da je vesela, da so odločili za takšen konec. ""Vidi, da jim ni vseeno, kako se bo vse skupaj končalo. Zato je režiser Bill Condon popoln.""Sicer pa je zadnji del sage Somrak in njen skrivnostni konec povsem zasenčila Kristenina afera z režiserjem Rupertom Sandersom, o kateri se še vedno govori."
http://zurnal24.si/sport/kosarka/partizan-prvi-na-zakljucnem-turnirju-20419,sport,20419,"Partizan prvi na zaključnem turnirju Partizan se je z zmago nad Cibono kot prvi uvrstil na zaključni turnir košarkarske lige NLB. Budućnost in FMP sta z zmagama nad Hemofarmom oziroma Zadrom izsilila tretji tekmi. Liga NLB, četrtfinale, 2. tekme FMP : Zadar 99:94* Cibona : Partizan 93:100 Budućnost : Hemofarm 64:55 U. Olimpija : C. zvezda (sobota) * po podaljšku Na prvi povratni tekmi četrtfinala lige NLB je FMP izsilil tretjo tekmo proti Zadru . Gostitelji so slavili zmago po zelo napetem dvoboju, katerega je odločil šele podaljšek. FMP je imel priložnost tekmo v svojo korist odločiti že v rednem delu, a je Američan v vrstah Zadra, Corey Brewer s polaganjem izsilil podaljšek. V podaljšku so nato bili bol zbrani gostitelji in serija se tako seli nazaj v Zadar. Tekmo so sicer bolje začeli gostje iz Hrvaške, ki so si po prvi tertjini nabrali deset točk prednosti. To pa ni zmedlo košarkašev FMP-ja, ki so se še pred polčasom pobrali in na odmor odšli s točko prednosti. V drugem polčasu si nobena od ekip več ni priigrala občutnejše prednosti. Pri Zadru so bili za igro razpoloženi le trije igralci (Brewer 23 točk, Rok Stipčević 31 in Juby Johnson 21), ki so skupaj dosegli kar 75 od skupno 94 točk svojega moštva. Primanjkljaj razpoloženih igralcev se je Zadru poznal v podaljšku, ko je njihovim nosilcem igre v ključnih trenutkih zmanjkalo moči. Na drugi strani pa je pri FMP-ju kar šest igralcev doseglo deset točk ali več. Trinajst točk Nebojše Joksimovića (z žogo) ni bilo dovolj za zmago. © ABA Beograjski Partizan je dobil še drugo bitko proti Ciboni in se tako kot prvi uvrstil na zaključni turnir četverice. Nerešljiva uganka za Zagrebčane je bil dvojec Nikola Peković – Uroš Tripković . Peković (22 točk, 8 skokov) je nadzoroval prostor pod košem, Tripković (26 točk) pa je predvsem z meti iz razdalije razbijal obrambo Cibone. Pri gostiteljih je blestel Američan Correy Williams , ki je dosegel 26 točk, vendar to ni zadostovalo, da bi Cibona izsilila tretjo tekmo. Še eno tekmo pa bosta odigrali ekipi Budućnosti in Hemofarma . Košarkarji iz Podgorice so na domačem parketu slavili s 64:55 in tako ohranili možnosti za uvrstitev na zaključni turnir. Pri gositeljih je največ točk dosegel Nemanja Gordić (15), pri gostih iz Vršca pa je bil najboljši strelec slovenski reprezentant Nebojša Joksimović s 13 točkami. V soboto se bo Union Olimpija v Hali Tivoli pomerila s Crveno Zvezdo . Zmaji so nesrečno izgubili v Beogradu in bodo na domačem parketu lovili zmago, ki jih bi obdržala v tekmovanju lige NLB."
http://zurnal24.si/sport/kosarka/blazic-zgresil-trojko-za-zmago-krka-na-pragu-naslova-193473,sport,193473,"Blažič zgrešil trojko za zmago; Krka na pragu naslova V ljubljanskih Stožicah je Krka po napeti končnici na drugi tekmi finala lige Telemach ugnala Union Olimpijo (79:77). Srečanje je odločil predvsem odličen skok Dolenjcev, ki bodo imeli tako že v petek priložnost, da si v svoji dvorani zagotovijo četrti zaporedni državni naslov. Košarkarji Krke so le še zmago oddaljeni od novega naslova državnega prvaka. V drugi tekmi finala lige Telemach v dvorani Stožice so premagali Union Olimpijo in povedli z 2:0 v zmagah. Za končno slavje Novomeščani potrebujejo le še eno zmago, ki jo lahko dosežejo že v petek ob 20. uri pred domačimi gledalci v dvorani Leona Štuklja. Krka ima hkrati priložnost, da prvič v zgodovini pomete z Unionom Olimpijo in slavil s skupnim izidom 3:0 v zmagah. V dosedanjih enaindvajsetih finalih državnih prvenstev Slovenije se jih je le devet končalo s tako imenovano ""metlo"". Vselej so jo imeli v rokah košarkarji Uniona Olimpije, tudi v letih 2001 in 2002, ko so v finalu pospravili s Krko. Od tedaj so se časi precej spremenili. Union Olimpija je bila v zadnjih desetih letih petkrat državni prvak, nazadnje v sezoni 2008/09, enkrat Helios in štirikrat Krka. Novomeščani so torej le korak oddaljeni od četrtega zaporednega naslova in šestega v zgodovini kluba. Dolenjci srečno preživeli tesno končnico Saša Despot Čeprav je Krka praktično vseh štirideset minut nadzorovala potek igre, je odločitev o zmagovalcu padla šele v dramatični končnici. Novomeščani so v zadnjih štirih minutah skoraj zapravili deset točk prednosti (63:73) in v zaključku trepetali za zmago. Olimpija je namreč do konca pritiskala in stiskala tekmeca ter v zadnjem napadu celo prišla do priložnosti za zmago. V zadnji minuti sta ekipi skupno dosegli kar dvanajst točk. Ko je Matjaž Smodiš 57 sekund pred koncem povedel Krko v vodstvo za sedem točk, je bil zmagovalec praktično odločen. A v desetih sekundah je Union Olimpija dosegla pet točk in prišla na 74:76. Nato je trojko zadel Jaka Klobučar in Krko znova oddaljil na pet točk, takoj za tem pa je za novo razburjenje poskrbel Jaka Blažič. S trojko je Zmaje 20 sekund pred koncem znova pripeljal na minus dva. Krka je v nekaj sekundah izgubila žogo in Olimpija je imela kar naenkrat priložnost za podaljšek oziroma zmago. Stvari je v svoje roke vzel Blažič in v zadnji sekundi zgrešil trojko z zmago. Murić: ""Nič ni narobe, če gre zmaga v Novo mesto"" ""Začeli smo slabo. Krka si je ustvarila prednost, ki jo je nato zadržala. Nekajkrat smo bili blizu, a z lastnimi napakami zapravili priložnosti, nasprotnikom pa tako dovolili, da se znova oddaljijo. Tu smo porabili ogromno energije. Na koncu smo imeli met za zmago, a ga na žalost nismo zadeli,"" je potek tekme strnil košarkar Olimpije Dražen Bubnić. ""Skozi celotno tekmo smo kazali boljšo igro od nasprotnikov. Ti so v končnici šli na vse ali nič, saj niso imeli kaj izgubiti. V takšnem primeru je težko igrati proti tekmecu. Zadeli so nekaj težkih metov, a mislim, da ni nič narobe, če zmaga potuje z nami v Novo mesto,"" je dodal košarkar Krke Edo Murić. Liga Telemach, finale (druga tekma): Union Olimpija : Krka 77:79 (16:15, 18:27, 16:18, 27:19) /0:2/Blažič 16, Bubnić 14; D. Lorbek 17, Pavić 13. /X:Y/ - v poševnicah je izid v zmagah; igrajo na tri zmage"
http://zurnal24.si/magazin/vip/noseca-lily-nacrtuje-poroko-91240,magazin,91240,"Noseča Lily načrtuje poroko Lily Allen, ki se je umaknila z glasbene scene in čez pol leta pričakuje otroka, zdaj načrtuje poroko. Lily Allen načrtuje poroko s svojim partnerjem Samom Cooperjem, poročila pa naj bi se še pred rojstvom njunega prvorojenca. ""Zakon jima nikoli ni veliko pomenil, a zdaj njuni prijatelji trdijo, da se nameravata poročiti še pred rojstvom dojenčka ali kmalu po tem,"" je dejal vir. Nad poroko je še posebej navdušena njena prijateljica Kate Moss. ""Ko je Kate izvedela za njune načrte, je zakričala od veselja. Lilyjini oboževalci pa so ji poslali že ogromno cvetja in čestitk,"" je povedal vir. Z družino na podeželjeLily in Sam se nameravata preseliti na angleško podeželje, saj si ne želita, da bi njuni otroci odraščali v Londonu. ""Novo hišo iščeta v bližini Cotswoldsa, blizu doma njenega očeta,"" je dejal vir. Pevka namerava svojega otroka vzgajati povsem sama in ne bo najela varuške."
https://zurnal24.si/sport/nogomet/psg-pod-drobnogledom-zaradi-rasizma-318873,sport,318873,"PSG pod drobnogledom zaradi rasizma Preiskavo bo vodila Francoska nogometna zveza (FFF). Francoska športna ministrica Roxana Maracineanu je od Francoske nogometne zveze zahtevala, da preuči obtožbe spletne strani Mediapart, da je Paris Saint-Germain pri naboru igralcev upošteval njihove korenine. ""Ne moremo dovoljevati, da se ljudi opredeljuje, ali se jih zaposluje glede na njihovo barvo kože ali korenine,"" je dejala Maracineanu. Ministrica je vodstvo Francoske nogometne zveze (FFF) in francoske lige prosila, da naj čim hitreje raziščejo obtožbe. FFF se je že odzvala, da bo preverila obtožbe in če bo treba, se bo PSG zagovarjal pred disciplinsko komisijo francoske lige. To je posledica četrtkove objave na spletni strani Mediaparta, da so skavti kluba PSG zunaj Pariza talentirane nogometaše uvrstili v eno od naslednjih kategorij, ki se je nanašala na njihove korenine, in sicer ali prihajajo iz Francije, Karibov, podsaharske Afrike ali Severne Amerike. Zaradi skrbi, da je v klubu ""preveč"" igralcev z afriškimi ali karibskimi koreninami, so pri PSG zavrnili vsaj enega igralca, pišejo na strani. Razkritje Šport Toliko zasluži Neymar, če ploska navijačem Pri francoskih prvakih pravijo, da trenutni multietični nabor mladih igralcev dokazuje, da je pri naboru pomemben zgolj talent. Je pa pariški velikan priznal, da je med letoma 2013 in 2018 za nabor igralcev zunaj pariške regije uporabljal nelegalne oblike, a naj bi bila to osebna odločitev nekdanjega vodje nabora, vodilni v klubu pa naj za to ne bi vedeli, poroča nemška tiskovna agencija dpa. V tem obdobju naj bi tako zunaj Pariza podpisali pogodbo le z enim temnopoltim igralcem. Trije skavti, ki so anonimno spregovorili za stran, so povedali, da so namerno iskali belce, in sicer zaradi ravnovesja oziroma ker naj bi belci imeli boljši občutek za taktiko. Francoski zakon sicer prepoveduje zbiranje osebnih podatkov, povezanih z raso in etničnimi koreninami. Iz kluba pa so še sporočili, da bodo rezultate natančne notranje preiskave objavili prihodnji teden, so zapisali pri francoski tiskovni agenciji AFP."
http://zurnal24.si/sport/kosarka/blesceca-predstava-nachbarja-278768,sport,278768,"Bleščeča predstava Nachbarja Nekdanji slovenski reprezentant je izjemno vkorakal v novo sezono. Minuli konec tedna se je med slovenskimi košarkarskimi legionarji izjemno izkazal nekdanji reprezentant Boštjan Nachbar, ki je blestel v dresu Betisa. Košarkarji iz Seville so v prvem kolu španskega prvenstva gostovali pri Estudiantesu in zmagali s 95:82. Pri zmagovalcih je 23 minut in pol odigral tudi Domen Lorbek, ki je zbral dve točki, skok in tri asistence. Še precej boljši učinek je imel nekdanji član NBA ekip Houston, New Orleans in New Jersey, ki je v svojo statistiko vpisal kar 30 točk, pet skokov in tri podaje. Na parketu je prebil skoraj 31 minut, za dve točki je njegov met znašal 6/10, za tri pa pa 5/8. Zadel je tudi vse tri proste mete. Nachbarjevih 30 točk je najboljši učinek v prvih kolih najmočnejše španske lige od leta 2007, ko je Francoz Joseph Gomis dosegel 32 točk v dresu Valladolida na tekmi proti Barceloni. Rekord je leta 1995 sicer postavil Randy White, ki je za Joventut na prvi tekmi v sezoni zbral kar 47 točk. Dončić začel odlično V prvem kolu Lige Endesa so nastopili še štirje slovenski košarkarji. Luka Dončić (6 točk, 2 skoka, 4 asistence) je imel zelo opazno vlogo ob zmagi madridskega Reala nad Unicajo, Jaka Blažič (11 točk) je prispeval svoj delež k visoki zmagi Baskonie nad Rio Naturo, Miha Lapornik (2 točki, 2 skoka, 2 asistenci) pa je z Bilbaom slavil na gostovanju pri Fuenlabradi. Kot edini je poraz doživel Luka Lapornik (8 točk, skok, asistenca) ki je bil z Joventutom za dve točki prekratek na gostovanju pri Murcii."
http://zurnal24.si/sport/nogomet/arsenal-okradel-srake-v-95-minuti-150820,sport,150820,"Arsenal okradel srake v 95. minuti! Arsenal je na zadnji tekmi kola spremenil zgodovino Premier League in se kot prvi klub še na četrti tekmi zapored vrnil po zaostanku in zmagal. Tokrat je imel smolo Newcastle United, pri katerem je Haris Vučkić celo tekmo presedel na klopi (2:1). Haris Vučkić se je po hitrem povratku s posoje pri Cardiff Cityju vrnil na klop Newcastla Uniteda, ki je imel na gostovanju pri Arsenalu srečo, da ni že v prvih minutah zaostal za vsaj en gol. Prvi strelec topničarjev Robin van Persie je imel v tretji in peti minuti dve lepi priložnosti za zadetek, a najprej po podaji Thea Walcotta z desne ni zadel žoge neposredno pred vratarjem Timom Krulom, kasneje pa ga je v kazenskem prostoru dobro zaprla Newcastlova obramba. Srake so nato vzpostavile ravnotežje in zabile iz praktično prvega nevarnejšega napada, ko je Thomas Vermaelen slabo podajal skozi sredino igrišča, protinapad pa je po podaji Gabriela Obertana z izvrstnim strelom na bližnjo vratnico zaključil Hatem Ben Arfa. Arsenal je izenačil takoj po izvajanju udarca s sredine, ko je Van Persie (kdo drug) izkoristil podajo Walcotta s krila, se mojstrsko prebil mimo branilca Mika Williamsona in premagal rojaka Krula za 1:1. Van Persie zapravljal priložnosti, Vučkić obsedel na klopi Tekma se je po dveh hitrih zadetkih močno umirila, gostujoči trener Alan Pardew pa je drugi polčas začel z menjavo - Vučkić je ostal na kopi, kamor se je poleg njega preselil Italijan Davide Santon, ki mu je Walcott v prvem polčasu povzročal celo vrsto težav, zamenjal pa ga je James Perch. Arsenal je pritiskal in si prvo večjo priložnost pripravil v 55. minuti, ko je Mikel Arteta v kazenskem prostoru lepo našel Van Persieja, ki pa s svojo slabšo desno nogo ni resneje preizkusil vratarja Krula. Izvrstni Tomaš Rosicky, ki je pred tekmo za neznan čas podaljšal pogodbo z Arsenalom, je tri minute kasneje v prostoru spet lepo našel Van Persieja, a je Nizozemec iz težkega položaja zgolj sebično nastreljal vratarja. Pardew je v 61. minuti opravil še drugo menjavo, ko je vezista Gabriela Obertana zamenjal z napadalcem Sholo Ameobijem. Domači bi praktično morali povesti v 67. minuti, ko sta Walcott in Rosicky izigrala obrambo črno-belih, češki vezist pa iz bližine ni zadel niti gol-avta. Domači trener Arsène Wenger je reagiral že v naslednji minuti, ko je v igro namesto poletnega Alexa Oxlada-Chamberlaina poslal Gervinha, Rosickyja pa je kmalu zamenjal še povratnik po poškodbi Aaron Ramsey. V 79. minuti se je nova velika priložnost ponudila kapetanu Van Persieju, ko je Simpson slabo podajal Ben Arfi, a je prvi strelec lige, spet s svojo slabšo desnico, zgrešil gol Newcastla. Pardew je upe po nastopu Vučkića pokopal minuto kasneje, saj je v igro kot tretjo gostujočo menjavo poslal Dannyja Guthrieja. Vermaelen začel norišnico Gervinho je imel v 83. minuti na nogi zmago topničarjev - po podaji iz kota je Afričan ostal povsem sam na daljši vratnici, a iz le nekaj metrov zgrešil vrata. Krul je tako kot že nekajkrat v letošnji sezoni rešil Newcastle v zadnji minuti rednega dela, ko je izpod prečke spektakularno odbil Vermaelenov strel z glavo. V prvem napadu sodnikovega podaljška (trajal je pet minut) je Walcott iz bližine nastreljal dobro postavljenega Fabricia Coloccinija, ki je po vsej verjetnosti rešil gotov zadetek. Nič pa nista mogla niti Krul niti Coloccini storiti v zadnji minuti podaljška, ko je Arsenalov zadnji napad na tekmi iz neposredne bližine v gol spremenil Vermaelen in začel noro slavje na stadionu Emirates. Kasneje se je začelo tudi prerivanje med Nizozemcema Krulom in Van Persiejem, v katerega se je skušal vmešati tudi Demba Ba, a so topničarji na koncu zdržali za veliko zmago, ki jih je le na točko približala mestnim tekmecem Tottenhamu. United prevzel vodstvo na vrhu Manchester City se je opekel na zahtevnem gostovanju v Walesu in vodstvo na lestvici potisnil v roke mestnim tekmecem. Manchester United je na Old Traffordu z 2:0 odpravil West Bromwich Albion. City je prevladoval večji del srečanja, toda srčni nogometaši Swanseja so na krilih navijačev uspeli odbiti vse napade številnih zvezdnikov. Že v sedmi minuti so imeli domači sicer izjemno priložnost za vodstvo, toda Scott Sinclair ni uspel premagati Joea Harta. EPA Domačim bi se to lahko maščevalo, a City nikakor ni uspel zatresti mreže. Odločilni trenutek srečanja se je zgodil v 84. minuti, ko je Stefan Savić napravil napako v zadnji vrsti. Routledge je nato z desne strani podal pred vrata, kjer je bil najvišji rezervist Luke Moore in poskrbel za navdušenje na tribunah. Sinjemodri so v zaključku vse stavili na napad in tudi prišli do zadetka (Micah Richards), ki pa so ga sodniki zaradi prepovedanega položaja upravičeno razveljavili. Za razliko od Cityja je United proti WBA prikazal odlično predstavo. Rdeči vragi so v prvem polčasu prevladovali na zelenici. Vodilni zadetek so dosegli v 35. minuti, ko je podajo Javierja Hernandeza izkoristil Wayne Rooney. Pritisk se je nadaljeval tudi v drugem polčasu, Hernandez je zadel vratnico, Danny Welbeck pa zapravil izjemno priložnost. Tekmo je v 71. minuti odločil Rooney, ki je izkoristil najstrožjo kazen. Di Matteo drugič zapored, odločil Drogba Chelsea je na Stamford Bridgu igral bolje, kot kaže rezultat, Stoke City pa je večino tekme odigral brez izključenega jamajškega napadalca Ricarda Fullerja, ki je namenoma pohodil srbskega branilca Branislava Ivanovića. V postavo modrih se je prvič po januarju in operaciji kolena vrnil kapetan John Terry, a kljub prevladi in dvema vratnicama (Ivanović, Gary Cahill) ob polčasu na semaforju ni bilo enice, le ničla. Kmalu potem, ko je bosanski reprezentant Asmir Begović z izjemnim posredovanjem rešil 0:0, je Didier Drogba le zabil svoj jubilejni 100. gol v Premier League in prinesel vodstvo domačim. Napadalca Slonokoščene obale je z izvrstno podajo našel Španec Juan Mata, Drogba pa je preigral Begovića za 1:0. Čarovnija Di Mattea, ki je po zmagi v pokalu FA nad Birminghamom (2:0) zdaj dobil še drugo zaporedno tekmo po menjavi Andréja Villasa-Boasa, bo na najhujši možni preizkušnji med tednom, ko Chelsea na povratni tekmi osmine finala gosti Napoli in lovi zaostanek z 1:3. EPA Liverpoolovi upi po igranju v najelitnejšem evropskem tekmovanju so se znova prestavili v meje znanstvene fantastike, potem ko so Redsi izgubili na gostovanju pri Sunderlandu (0:1). Ironično jim je presodil ravno posojeni napadalec Arsenala Nicklas Bendtner, saj se bodo za omenjeno mesto skupaj s Chelseajem in morda tudi Newcastlom Unitedom do konca sezone potegovali prav njegovi topničarji. Zadetek je bil tipično ""bendtnerjevski"", saj je strel Fraizerja Campbella dvakrat zadel vratnico, enkrat celo po odboju od vratarja Pepeja Reine, preden je Bendter žogo pospravil v mrežo. Liverpool ostaja pri le eni zmagi na osmih ligaških tekmah leta 2012. Nov gol, ki ga ni bilo Zmago Bolton Wanderers nad Queens Park Rangers, s katero so se Trottersi prebili z mest, ki ob koncu sezone vodijo v drugo ligo, je pokvaril nepriznan zadetek QPR, ki je več kot očitno prečkal golovo črto. Klici po uvedbi tehnologije v nogometu bodo spet še glasnejši, saj je QPR na koncu tekmo izgubil in bo teden zaključil na mestih, ki vodijo v drugo ligo. Strel Clinta Hilla v prvem polčasu je namreč še pred posredovanjem vratarja Adama Bogdana prečkal golovo črto, a sodniki na čelu z glavnim Martinom Atkinsonom gola niso priznali. Oziroma niso videli. Tottenham se ne bo boril za naslov Tretjeuvrščeni Tottenham Hotspur so s porazom pri Evertonu dokončno izpadli iz bitke za naslov prvakov, glede na trenutno formo pa obstaja tudi možnost, da se bodo morali še kako potruditi za visoko uvrstitev na koncu sezone (0:1). Gol hrvaškega napadalca Nikice Jelavića, njegov prvi ligaški za novi klub, je moštvu Harryja Redknappa zadal že tretji zaporedni poraz, potem ko se je severnolondonski klub še pred nekaj tedni začel resno omenjati kot možen kandidat za naslov. Spursi imajo samo še štiri točke zaloge pred mestnimi sosedi Chelseajem, toliko pa pred svojo ponedeljkovo tekmo zaostaja tudi njihov najbližji sosed Arsenal. Angleška liga, 28. kolo: Bolton Wanderers : Queens Park Rangers 2:1 (1:0)Pratley (37), Klasnić (86); Cissé (48) Aston Villa : Fulham 1:0 (0:0)Weimann (90) Chelsea : Stoke City 1:0 (0:0)Drogba (68)RK: Fuller (25/Stoke) Sunderland : Liverpool 1:0 (0:0)Bendtner (56) Wolverhampton Wanderers : Blackburn Rovers 0:2 (0:1)Hoilett (43, 69) Everton : Tottenham Hotspur 1:0 (1:0)Jelavić (22) Manchester United : West Bromwich Albion 2:0 (1:0)Rooney (36, 71/11-m)RK: Olsson (66/WBA) Swansea City : Manchester City 1:0 (0:0)Moore (83)Sinclair (Swansea) je v sedmi minuti zapravil enajstmetrovko. Norwich City : Wigan Athletic 1:1 (1:0)Hoolahan (9); Moses (68) Arsenal : Newcastle United 2:1 (1:1)Van Persie (15), Vermaelen (90); Ben Arfa (14)Vučkić (Newcastle) je bil na klopi."
https://zurnal24.si/sport/kosarka/krka-po-podaljsku-izpadla-224550,sport,224550,"Krka po podaljšku izpadla Košarkarji Krke so proti Regiu Emilii izgubili odločilno tekmo za obstanek v evropskem tekmovanju.  Na temi v Novem mestu so se košarkarji Krke borili za uvrstitev v četrtfinale Eurochallenga, a spodleteli. Italijanski kiošarkarji Reggia Emilie so jih po podaljšku premagali z 69:66 in se veselili preboja med najboljših osem ekip tega tekmovanja. Izenačeno že od začetka Boj za odločilno zmago med Krko in Reggio Emilio se je začel izenačeno. Tekom prve četrtine so vostvo večinoma držali gostje, ne eni ne drugi pa si višje prednosti niso priigrali. Na prvi odmor so s prednostjo dveh točk tako odšli italijanski košarkarji. Po nizkem rezultatu prve čertine, se je neučinkovitost nadaljevala tudi v drugem delu igre. Gledalci so namreč prvi koš videli šele po dveh minutah, ko so bili natančni gostje. Trojka in dva zadeta prosta meta sta bila nato dovolj, da so Krkaši prevzeli vodstvo. Po nekaj izenačenih minutah so Novomeščani zavladali v končnici prvega polčasa, a so ob nekaj slabih obrambnih posredovanjih ob polčasu vodili zgolj za dve točki. Brez rešitve za Jamesa Whita Tudi drugi polčas je postregel s prej videnim. Izenačena igra, domači pa so uspeli držati majhno prednost pred Italijani. Do konca tretje četrtine so dodali še točko in s popotnico treh točk plusa odšli v zadnji del tekme. Čeprav so večino zadnje četrtine vodili, pa so minuto pred koncem dovolili gostom, da izid izenačijo. Po dveh zadetih prostih metih Eda Murića je na drugi strani trojko zadel James White in gostje so sedem sekund do konca povedli, prvič v drugem polčasu. Štiri sekunde pred koncem je znova na čerto prostih metov stopil Murić in z enim zadetim izvlekel zgolj podaljšek. Tam so bili uspešenjši izkupeni gostje, ki so slavili na krilih nekdanjega NBA-jevca Whita, ki je dosegel 28 točk. Na drugi strani je bil najuspešnejši Zvonko Buljan z 18 točkami. Nekateri košarkarji so se tekme lotili na napačen način Aleksandar Džikić, trener Krke: ""Imeli smo prosti met za zmago, ki pa ga nismo izkoristili in v podaljšku izgubili tekmo. Menim, da ne bi bilo nezasluženo. če bi se mi veselili napredovanja. Nekateri moji košarkarji so se tekme lotili na napačen način. Potrebno se je zavedati, da lahko pravi košarkarji postanejo le z igranjem tako težkih tekem in ne le s sedenjem na klopi. Situacija je pač takšna, da jaz te košarkarje razvijam, drugi trenerji pa bodo želi sadove trdega dela.""Edo Murić: ""Menim, da smo bili skozi celotno srečanje boljše moštvo, vendar se na koncu gostje veselijo napredovanja. V zadnjem napadu nismo prišli do izdelanega meta, tekmo pa bi lahko zmagali že po rednem delu, vendar sem na žalost zgrešil prosti meti, zato prevzemam krivdo nase.""Jaka Klobučar: ""Srečanje je bilo zelo pomembno za obe moštvi. Na igrišču smo pustili vso energijo, ki smo jo imeli, vendar to ni zadostovalo za uspeh. V odločilnih trenutkih smo si privoščili padec koncentracije, ki si ga ne bi smeli. Izgubili smo nekaj žog in zgrešili odprte mete, na drugi strani pa so Italijani s svojo mirnostjo prišli do zmage. Sedaj se moramo umiriti in začeti razmišljati o nadaljevanju regionalne lige."" Pokal Eurochallenge (skupina J), 6. kolo: Krka : Reggio 66:69 (12:14, 17:13, 15:14, 17:20, 5:8)*Buljan 18, Klobučar 17, Murić 10; White 28, Kaukenas 15, Gigli 11 Szolnoki : Cholet 74:67 (20:17, 21:15, 19:11, 14:24) * - zmaga po podaljšku"
http://zurnal24.si/sport/nogomet/anzi-ponuja-41-milijonov-za-vidica-170054,sport,170054,"Anži ponuja 41 milijonov za Vidića Srbski centralni branilec Manchestra Uniteda Nemanja Vidić naj bi zadnjo sezono igral v dresu rdečih vragov. Vrnil naj bi se v državo, iz katere je tudi prestopil v angleško Premier ligo ... Angleški mediji poročajo, da se bo Nemanja Vidić, izvrstni srbski osrednji branilec, po koncu letošnje sezone preselil nazaj v rusko prvenstvo, iz katerega je tudi prestopil na Otok. V Manchester United je pred šestimi leti prišel iz moskovskega Spartaka, sedaj pa naj bi bila njegova destinacija Anži iz Mahačkale. Bogati Rusi naj bi Alexu Fergusonu za Vidića ponujali kar 41 milijonov evrov, letna plača srbskega bojevnika pa naj bi bila vrtoglavih 16 milijonov evrov. S tem bi 30-letnik postal trenutno drugi najbolje plačani nogometaš na svetu, prekašal bi ga le njegov (možni) bodoči soigralec, Kamerunec Samuel Eto'o. Če se bo Cristiano Ronaldo uspešno pogajal z Realom za pravice trženja svoje podobe in če bo Barcelona Lionelu Messiju izplačala vse obljubljene dodatke in bonuse, pa bi Vidića na lestvici najbolje plačanih prehitela tudi argentinski in portugalski virtuoz. Trener Uniteda Alex Ferguson naj bi želel prodati Nemanjo tudi zato, ker je odškodnina za branilca na začetku tridesetih (pre)visoka in bi bil to dober posel za Angleže, ob tem pa naj bi za večnega škotskega stratega na klopi kluba iz Old Trafforda težave predstavljale tudi nenehne poškodbe Vidića. V lanski sezoni je tako izpustil kar pet mesecev tekmovalnega obdobja zaradi poškodbe kolena, tudi letos pa se je že poškodoval, in sicer pred tremi tedni, na zelenicah pa naj bi bil odsoten še vsaj en mesec in pol. Proti prestopu naj ne bi imela nič nobena izmed vpletenih strani, s selitvijo naj bi soglašal tudi Vidić."
http://zurnal24.si/magazin/horoskop-in-numerologija/odgovor-numerologinje-sifra-vesna-41903,magazin,41903,"Odgovor numerologinje – ŠIFRA: vesna Zanima me, kaj me čaka v letu 2009 glede zdravja, službe in denarja? Leto 2oo9 je vaše osebno leto pod vplivom števila 5 - veliko sprememb vas čaka, katere vas učijo fleksibilnosti in prilagajanja, sprejemanja nečesa novega kot nekaj dobrega. Pričakujte avanture, pustolovščine - četudi si jih ne morda ne boste privoščili, vaš duh bo mamila zabava, uživanje - predvsem čutni užitki, kateri so (če so prepovedani) najslajši. Vleklo vas bo na potovanja, v nove vode ter nove izkušnje. Ne omejujte se, kajti energija petke je tista, ki ne pozna meja in verjame v nemogoče - dokler pa v svoj cilj ali zadano ne verjamete, da je možno, se vam to tudi ne more uresničiti."
https://zurnal24.si/sport/nogomet/henry-se-vraca-k-arsenalu-172696,sport,172696,"Henry se vrača k Arsenalu Legendarni napadalec, ki si kruh trenutno služi pri ekipi New York Red Bulls, se bo decembra vrnil na stadion Emirates. Ali bo tam samo treniral ali pa bo zopet kot posojeni igralec zaigral za Arsenal, se bo razkrilo v prihodnjih dneh ... Thierry Henry bo decembra zopet pri Arsenalu. Ali bo tam le ohranjal kondicijo med premorom v ligi MLS ali pa bo, tako kot lani, tudi zaigral za Londončane, bo pokazal čas. Po poročanju angleških medijev obstaja velika verjetnost, da bi legendarni Francoz kot posojeni igralec New York Red Bulls zopet nastopil za topničarje. Arsene Wenger namerava v januarskem prestopnem roku okrepiti svojo napadalno vrsto; prva tarča je napadalec madridskega Atlética Adrián López. A če mu občasnega španskega reprezentanta ne bo uspelo kupiti, bo na Emirates najbrž zopet prišel Henry. Ob tem ima Arsenal skrbi tudi zaradi Gervinha – ki bo januarja za šest tednov zapustil klub in z reprezentanco Slonokoščene obale nastopil na Afriškem pokalu narodov – in Thea Walcotta, ki še ni podpisal nove pogodbe, medtem ko mu stara poteče ob koncu sezone. 35-letni Francoz je za Arsenal odigral sedem tekem že prejšnjega januarja in takrat povečal svoj izkupiček v dresu kluba iz severnega Londona na 229 zadetkov. Letos je v MLS dosegel 15 golov na 29 tekmah."
https://zurnal24.si/svet/silovita-eksplozija-stresla-mesto-317306,svet,317306,"Silovita eksplozija stresla mesto ""Ko sem stopil iz hiše, sem videl rdeče nebo, v zraku pa je bil neki čuden vonj."" Nekaj pred 22. uro je eksplozija stresla Bosanski Brod in Slavonski Brod. Do eksplozije je prišlo v rafineriji v Bosanskem Brodu. V eksploziji je eden od zaposlenih umrl, je za Nezavisne Novine potrdil župan občine Brod Ilija Jovičić. Po zadnjih podatkih so v bolnišnico prepeljali devet poškodovanih, od tega so jih šest sprejeli na nadaljnje zdravljenje. Nihče med njimi naj ne bi bil v smrtni nevarnosti. Eksplozija je bila izjemno močna. ""Bilo je neverjetno. Ljudje v okoliških vaseh so čutili eksplozijo. Šel sem ven in videl, da je nebo rdeče, v zraku pa je bil neki čuden vonj,"" je za 24sata povedal prebivalec Slavonskega Broda. Gasilcem je okoli 23. ure uspelo požar lokalizirati in preprečiti nadaljnje širjenje požara. dezurni@zurnal24.si"
http://zurnal24.si/sport/nogomet/cimerotic-iz-olimpije-v-leicester-city-49277,sport,49277,"Cimerotič iz Olimpije v Leicester City Sebastjan Cimerotič je že v precej zrelih nogometnih letih, a kljub temu se mu ponuja morda velika priložnost. Poleti se bo namreč pridružil angleškemu drugoligašu Liecester Cityju. Prulskemu driblerju Sebastjanu Cimerotiču se pri 34 letih nepričakovano ponuja morda celo priložnost kariere. Čez dober mesec se bo pridružil novemu angleškemu drugoligašu Leicester Cityju. Samozavestni Cime, ki kar prekipeva od energije, verjame, da mu lahko uspe. Vsem tistim, ki menijo, da je prestar, pa sporoča: ""Samo, da ne bo poškodb, pa bom dokazal, česa sem sposoben!"" Trenutno ne trenirate. Za kako resno poškodbo gre? Na srečo ni nič resnega. Gre za manjšo poškodbo mišice. Imam dobra fizioterapevta, tako da se bom lahko optimalno pripravil na nove napore. V zadnjih dneh je presenetila informacija, da ste v igri za prestop v Leicester City. Je res kaj na tem ali ima nekdo samo bujno domišljijo? Res je. Hvala bogu, da se mi je spet ponudila taka priložnost. Stvari se odvijajo v pravo smer. Veliko delo je opravil Mladen Rudonja (skavt tega angleškega kluba in prijatelj lastnika Milana Mandarića, op. p.), ki vodi vse skupaj. Zdaj je vse na meni. Samo zdrav moram biti. Cimerotič meni, da je v reprezentanci treba dati priložnost mladim. © Bobo Torej bi se vam pred zaključkom kariere izpolnile sanje ... To bi bilo nekaj najlepšega. Igrati v Angliji ... Poglejte samo Ligo prvakov. Angleški klubi prevladujejo. Tudi Chelsea bi moral napredovati, pa so ga okradli. Anglija je zelo velik izziv. Leicester se je prepričljivo uvrstil v drugo ligo, ki je izjemno močno tekmovanje. Res je. Malce sem gledal, kdo bo izpadel iz prve lige. Tu sta Newcastle in Middlesbrough. Druga liga bo v novi sezoni vrhunska. To je velik izziv. Ste že preverili, kakšna konkurenca vas čaka v napadu? Nisem. S tem se nikoli nisem obremenjeval. Vedno rečem, spoštujem vsakega, bojim se nobenega. Prepričan pa sem, da gre za dobro ekipo. To je samo dodaten zagon, da greš na trening še bolj motiviran. In kdaj se boste pridružili novemu klubu? Dvanajsti junij je tisti datum. Takrat Leicester pride na priprave na Pohorje in tam se bom priključil treningom. Koliko sezon vrhunskega nogometa pa je še pred vami? Imel sem testiranja in rezultati so pokazali, da bi lahko še dve ali pa celo tri sezone igral vrhunski nogomet. Seveda ob zdravem načinu življenja. Po naravi sem sprinter. Hitri, eksplozivni nogometaši se dlje obdržijo v nogometu. To me rešuje. Olimpija si je pred dnevi izbojevala igranje v prvi ligi. V štirih letih je prehodila trnovo pot od pete lige do elite. Kako vi gledate na ta uspeh? Mislim, da smo povsem zasluženo prvi. Olimpiji sem se pridružil v tretji ligi. Že takrat sem videl, da ima klub resne namene, da se čim prej uvrsti v prvo ligo. Tako v tretji kot v drugi ligi smo bili dominantni, nihče nam ni mogel blizu, čeprav je bilo kar nekaj pesimistov, ki so se obremenjevali z našimi leti. Ampak rezultati govorijo drugače. Hvala bogu, da se mi je spet ponudila taka priložnost. Stvari se odvijajo v pravo smer. Sebastjan Cimerotič Na sceno se vrača veliki derbi z Mariborom. Končno bo spet zaživel! Nasploh je Olimpija klub, ki popestri slovensko ligo. Želim si, da bi tudi Muri uspelo. Ko smo gostovali v Murski Soboti, je bilo vzdušje enkratno. Na sporedu bo tudi mestni derbi z Interblockom. Je to sploh lahko pravi derbi? Treba bi ga bilo napumpati. Tu ni tradicije. V bistvu se bo govorilo samo o Mariboru in Olimpiji. To bodo vsi čakali. Vsi vemo, kakšni derbiji so to. Kakšno je vaše mnenje – bi bilo bolje, če bi se Interblock in Olimpija združila in bi dobili eno res močno moštvo, ali je bolje, da vsak klub nadaljuje svojo zgodbo? V Olimpiji so že od samega začetka Pavlin, Rudonja in drugi. Treba jim je verjeti. Klub so pripeljali v prvo ligo. Upam, da bodo tudi tu dosegli dober rezultat. Da bodo našli sponzorja. Bolje je tako. Interblock naj ima svojega predsednika, Olimpija svojega, rezultati pa bodo povedali svoje. Kdo je vaš naslednik v Olimpiji? Nekaj mladih je. Izpostavil bi malega Bubanjo. On je velik potencial. Treba je delati z njim in ga usmerjati na prave poti. Veliko mladim igralcem zmešajo glave, ko jim obljubljajo marsikaj. Olimpiji se je pridružil v tretji ligi in ji pomagal pri povratku med prvoligaše. © Fotosi Kdo bo slovenski prvak? Odkrito povem, da slabo spremljam prvo ligo. Se pa redno slišim s Slavišo Stojanovićem. Z njim sem obdržal stike. On ima toliko znanja, pred njim je svetla prihodnost. Vsa čast mu za to, kar je naredil s Celjem. Plač ni od decembra! Res bi mu privoščil uspeh. Škoda, da mu je spodrsnilo na tekmi s Primorjem. Če bi Celjani zmagali, bi bilo še zelo napeto. Tako pa ima Maribor več možnosti. Omenili ste, da lahko igrate vrhunski nogomet še vsaj dve sezoni. Samo po sebi se postavlja vprašanje o vašem igranju za reprezentanco. Vas še zanima, ali je čas za mlajše? Treba je dobiti te mlajše. Tu mislim na potencial, ki bo pomemben člen reprezentance. Ampak čakam že kar nekaj časa, kdaj se bo kakšen pojavil. Fantje so dobro igrali, ampak to je premalo. Take tekme, kot je bila s Češko, pa Severno Irsko, to je treba dobiti, če hočeš resno razmišljati o SP. Ne morejo se zdaj ven vleči na tekmah s San Marinom. Take tekme, kot je bila s Češko, pa Severno Irsko, to je treba dobiti, če hočeš resno razmišljati o SP. Sebastjan Cimerotič Boste ob koncu kariere pomagali vašemu prvemu klubu Slovanu, ki se je povsem izgubil? To je res žalostno, kar se dogaja v tem klubu. Slovan je bil včasih slovenski Ajax. Koliko igralcev se je tam naredilo ... škoda, res škoda, da se je tako zanemaril. Po pravici povedano, je bilo zraven dosti ljudi, ki sploh niso gledali na interes Slovana, ampak samo na svojega. Še tisti drobiž, kar ga je bilo, so pobrali. In ta epidemija se še kar nadaljuje. Moram povedati, da sem se z nekaterimi ljudmi pogovarjal, da bi pomagali mladim igralcem. Vemo, da si nekatere družine ne morejo privoščiti plačevanja članarin. Tako se izgubi dosti talentov. Slovanu je treba pomagati. Zdaj sem bil na dveh tekmah, to ni to. Pa imajo fenomenalne razmere. Imajo Golovec, dvorane, fitnes, bazene, to je treba izkoristiti. Ampak to je treba vse počistiti in pripeljati ljudi, ki bodo res gledali samo na interes Slovana. Vaš zaščitni znak so tudi računalniške igrice. Katera je trenutno najbolj vroča? Z družbo zdaj ""ful"" igramo NBA. Vsak izbere svojo ekipo, zavleče se pozno v noč. Res. Ampak uživamo v tem. Sproščeno, brez pritiskov. Povsem se odklopimo, si naročimo kakšno pico, hamburger, čips, karkoli. Štiri, pet ur mine v sekundi. Zelo pa uživate tudi v vlogi strica, kajne? Ja! Zdaj se mi res dogajajo take lepe stvari. Ves čas hodim v vrtec po nečaka. Spet ena velika izkušnja. Res je super! Če imam kakšen slab dan, pokličem brata in mu rečem: ""Grem jaz po malega."" Ko ga vidim, pozabim na vse probleme. Ravno včeraj je bil star dve leti."
http://zurnal24.si/sport/nogomet/vodilni-peterici-le-tri-tocke-20518,sport,20518,"Vodilni peterici le tri točke V 26. kolu Bundeslige je Bayern remiziral v Nürnbergu (1:1). Z enakim izidom je pred domačimi gledalci srečanje z Arminio zaključil Hamburg. Presenetljivo sta na domači zelenici klonila Bayer in Werder. Nemčija, 26. kolo Nürnberg : Bayern 1:1 Bayer L. : Eintracht F. 0:2 Hamburg : A. Bielefeld 1:1 Karlsruhe : Schalke 0:0 Bochum : Borussia D. 3:3 Werder B. : Duisburg 1:2 Hansa R. : Wolfsburg 0:1 Energie C. : Hertha B. 2:1 Hannover : Stuttgart 0:0 Srečanje v Nürnbergu se je začelo spektakularno, saj se je po podaji Ze Roberta Luca Toni že v prvi minuti znašel v lepi priložnosti. Na bavarskem derbiju se je nato igra umirila, Nürnberg pa je v vodstvo popeljal Zvjezdan Misimović, ki je tik pred odmorom zadel z izjemnim strelom z roba kazenskega prostora. Bayern je nato prevladoval v drugem delu, gostitelji pa so bili blizu podvojitve vodstva ob poizkusu Jana Kollerja, a je češki veteran zgrešil vratar Bavarcev. 20-kratni nemški prvaki so naposled izenačili v 81. minuti, ko je rezervist Lukas Podolski dosegel prvi zadetek v sezoni. Podajalec je bil še enkrat več v letošnji sezoni Franck Ribery. Nogometaši Duisburga so šokirali Bremenčane. © Reuters Zasledovalci Bayerna niso izkoristili darila. Hamburg je do točke prišel v 82. minuti, ko je za izenačenje zadel Jose Paolo Guerrero . Mišo Brečko (Hamburg) ni igral. Še bolj presenetljivo pa sta se končali srečanji v Bremnu in Leverkusnu. Werder je pred domačimi gledalci izgubil z Duisburgom (1:2). Za goste sta v prvem polčasu z lepim lobom oziroma sijajnim preigravanjem zadela Ivica Grlić in Manasseh Ishiaku . V nadaljevanju je za gostitelje znižal Diego . Klemen Lavrič je še naprej v nemilosti trenerja Duisburga. Še bolj prepričljivo kot Duisburg pa je do zmage v gosteh prišel Eintracht Frankfurt , ki je z 2:0 premagal Bayer . Schalke pa je na zadnjem srečanju pred tekmo četrtfinala Lige prvakov z Barcelono remiziral pri Karlsruheju (0:0). Od slovenskih predstavnikov v elitnem nemškem prvenstvu se je v tem kolu najbolj izkazal trener Energie Cottbusa Bojan Prašnikar , ki je s svojim moštvom pred domačimi gledalci premagal Hertho iz Berlina z 2:1. Za gostitelje je po vodstvu nogometašev iz prestolnice dvakrat zadel Ervin Skela. Na lestvici ima Bayern (54 točk) sedem točk zaloge pred Hamburgom. Schalke zaostaja devet, Bayer in Werder pa po deset. Energie Cottbus je na 15. mestu s 23-imi točkami, Duisburg je mesto nižje z 22-imi."
http://zurnal24.si/magazin/vip/nana-zapustila-ta-svet-129171,magazin,129171,"""Nana zapustila ta svet"" Na Facebook profilu Nane Hegler (nekdaj Zeneli) se je pojavil napis, da je umrla. Na srečo to ne drži. Nana Hegler je bila tarča hekerjev, in sicer na Facebooku. ""Z veliko žalostjo sporočam, da je Nanči za vedno zapustila ta kruti svet. Sožalje izrekam njeni družini in naj počiva v miru,"" je nekdo napisal na njen profil. Na srečo gre za neslano šalo. Facebook Da to ni res, je razčistil eden od njenih prijateljev in potolažil njene Facebook znance, ki so se dodobra prestrašili. Nana ima zdaj že nov profil."
https://zurnal24.si/sport/moto-sporti/jordan-lewis-odhaja-v-mercedes-167081,sport,167081,"Jordan: Lewis odhaja v Mercedes Lewis Hamilton naj bi bil tik pred odhodom iz McLarna. Pri Mercedesu naj bi zamenjal Michaela Schumacherja, ki naj bi se ob koncu sezone upokojil. ""Menim, da sta se Lewis Hamilton in Mercedes že vse dogovorila. Podpis pogodbe je neizbežen,"" meni Eddie Jordan, nekdanji lastnik ekipe v formuli 1, zdaj pa sodelavec televizije BBC. V Hamiltonovem taboru in pri Mercedesu novice niso želeli komentirati, pri McLarnu pa so dejali: ""Pogajanja med Lewisom in našim moštvom so še v teku."" ""Kot kaže, Michael Schumacher odhaja, Lewis pa ga bo nadomestil pri Mercedesu,"" je še dejal Jordan, skorajšnje slovo Nemca pa mu je v pogovoru za BBC One potrdil tudi alfa in omega formule 1 Bernie Ecclestone, ki je dejal: ""Žal mi je, da nas ne zapušča kot zmagovalec, ker to vsekakor je."" Sloviti Nemec je kasneje izjavil, da je Ecclestonu le dejal, da se še ni povsem odločil o upokojitvi. Hamilton se sicer trenutno o novi pogodbi pogaja z McLarnom, a je v stiku tudi z Mercedesom. ""Dobil sem potrditev, da so se njegovi ljudje že srečali z Mercedesom,"" je zatrdil Jordan in dodal: ""Pri dosedanjem moštvu so mu dejali, da mu ne morejo ponuditi tako visoke plače kot pred krizo (15 milijonov dolarjev). Poleg tega bo moral McLaren naslednje leto prvič plačati za Mercedesov motor. Če k temu dodamo še, da je njegov agent Simon Fuller, ki je tudi zastopnik Spice Girls in Davida Beckhama, je njegov prestop še bolj smiseln. Iz Hamiltona želi narediti svetovno zvezdo, Mercedes pa je v svetu precej večja znamka kot McLaren."" Po besedah nekdanjega lastnika ekipe Jordan bodo tudi pri Mercedesu storili vse za sklenitev sodelovanja, saj naj bi bili vodilni nezadovoljni z dosedanjimi rezultati, prihod Hamiltona pa bi bil lep dosežek. Dal naj bi jim tudi nekaj več manevrskega prostora. Ob morebitnemu odhodu Hamiltona naj bi bila kandidata za njegovo mesto pri McLarnu predvsem Škot Paul di Resta in Finec Kimi Räikkönen."
http://zurnal24.si/magazin/lepota-telo/avstralija-prepovedala-solarije-210150,magazin,210150,"Avstralija prepovedala solarije Kar 80 odstokov rakavih bolnikov v Avstraliji trpi za kožnim rakom. Ravno zato so se odločili, da bodo po vsej državi prepovedali uporabo solarijev. Vse države v Avstraliji so tako že prepovedale ali pa nameravajo v kratkem sprejeti zakon za prepoved uporabe solarijev v kozmetičnih salonih, fitnes centrih, itd. Avstralija ima namreč skrb zbujajočo statistiko kožnega raka, saj za to obliko raka trpi več kot 80 odstotkov vseh rakavih bolnikov. Letno zaradi kožnega raka v Avstraliji umre kar dva tisoč ljudi. V nedeljo je zato vlada v Queenslandu oznanila, da bo do konca prihodnjega leta uporaba solarijev prepovedana povsem in povsod v Avstraliji.Odločitev Avstralcev je prišla kmalu zatem, ko so ta zakon spejeli Brazilci in ameriški državi Vermont ter Kalifornija, v Veliki Britaniji in Nemčiji pa je uporaba solarijev prepovedana za vse mladoletnike."
http://zurnal24.si/sport/nogomet/vse-za-denar-el-clasico-opoldne-139986,sport,139986,"Vse za denar: El Clasico opoldne? Bomo veliki El Clasico, ki bo na sporedu 11. decembra, v Evropi spremljali za kosilo? Ne bodite presenečeni, če se bo to res zgodilo. Razlog se skriva v Kitajcih, ki so postali nori za okroglim usnjem, in bi srečanje med Realom in Barcelono radi spremljali v večernih urah. Denar je pač sveta vladar.  Kaj lahko bi se zgodilo, da bi španski El Clasico postal ""kitajski"" El Clasico. Kitajci so v nedeljo povsem ponoreli, ko so v večernih urah spremljali srečanje med Realom in Osasuno (7:1), ki je bilo po srednjeevropskem času odigrano opoldne. Kar 60 milijonov Kitajcev si je v živo ogledalo izjemno predstavo galaktikov in hat-trick Cristiana Ronalda, sedaj pa želijo še več. ""Lepo je bilo videti Real Madrid v večernem terminu in ne kot običajno, ko moramo čakati do zore, da bi videli nekaj akcije,"" so zapisali pri kitajski agenciji The Shezhen Daily, medtem ko je druga agencija Xinhua izrazila željo, da bi El Clasico odigrali opoldne. ""Srečanje med Realom in Barcelono bi prav tako moralo biti na sporedu opoldne, ker bi imela velik odziv med gledalci na Kitajskem. Španija želi zadovoljiti svoje navijače na Kitajskem in zato so uvedli zgodnejši termin za tekme,"" so zapisali pri agenciji Xinhua in šli še korak dlje. Dodali so, da bi kitajsko tržišče utegnilo rešiti španski nogomet, ki se trenutno nahaja v veliki finančni krizi. Strateg belega baleta Jose Mourinho je izjavil, da nima prav nič proti temu, da srečanja igrajo za kosilo, medtem ko je predsednik ponosa Katalonije Sando Rosell dejal, da se ne namerava podrediti tujemu tržišču. ""Nikoli ne bi srečanja prestavil na opoldne zaradi kitajskega tržišča. Želimo odpreti vrata tujim tržiščem, a ne bomo pozabili naših korenin,"" je dejal Rosell.Kljub vsem željam in zahtevam bodo na koncu zadnjo besedo imeli vodilni na španski nogometni zvezi, ki bodo podali odločitev, če bo El Clasico 11. decembra res odigran opoldne. ""Nismo še sprejeli odločitve. Moramo se usesti in pogovoriti o tej možnosti,"" je izjavil tajnik španske zveze Carlos del Campo."
http://zurnal24.si/svet/v-sociju-ni-gejev-220848,svet,220848,"""V Sočiju ni gejev"" Župan Sočija, kjer se bodo čez 11 dni začele zimske olimpijske igre, je prepričan, da v njegovem mestu ni istospolno usmerjenih. Anatolij Pakomov je v izjavi za BBC-jevo Panoramo dejal, da v Sočiju ni niti enega istospolno usmerjenega človeka. Na vprašanje, ali morajo istospolno usmerjeni skrivati svojo spolno usmerjenost, je dejal: ""Ne, mi preprosto rečemo, da je to posameznikova stvar, posameznikovo življenje. A to (istospolna usmerjenost, op. p.) ni sprejemljivo tukaj na Kavkazu, kjer živimo. Nimamo jih v našem mestu,"" je dejal Pakomov. Na dodatno vprašanje, ali v Sočiju res ni istospolno usmerjenih, je priznal, da tega ne ve zagotovo: ""Nisem prepričan, a nobenega ne poznam, prekleto."" Ne glede na njegovo prepričanje pa bodo istospolno usmerjeni na igrah dobrodošli. Kot je dejal, je pomembno, da ""spoštujejo ruske zakone"" in ""ne vsiljujejo svojih navad drugim"". Soči ni izjema BBC-jev novinar je v noči pred intervjujem z županom obiskal enega od dveh klubov za istospolno usmerjene v mestu. Kot mu je zaupal transvestit, gejevska skupnost v Sočiju obstaja, vendar pa se ne želijo izpostavljati. ""V Moskvi je veliko klubov za geje, tudi v Sočiju imamo dva. Ponekod imajo hude predsodke proti gejem, drugje ni tako hudo."" Boris Nemcev, nekdanji namestnik premierja in sedanji vodja opozicije, meni, da je županova trditev smešna. ""Kolikor jaz vem, je v Sočiju več gejevskih klubov. Kako preživijo? Zakaj ne bankrotirajo?"" Tujci gredo lahko tudi v zapor Rusija se je znašla v središču pozornosti zaradi svojega odnosa do istospolno usmerjenih, potem ko so junija lani sprejeli zakon, ki prepoveduje širjenje gejevske propagande. Zakon predvideva 117 evrov globe za širjenje informacij, ""usmerjenih v oblikovanje netradicionalnih spolnih praks"". Zakon med drugim predvideva tudi kazen zapora do 15 dni za tujce, ki bi ga kršili. Predsednik Vladimir Putin je prejšnji teden dejal, da so homoseksualci na igrah v Sočiju dobrodošli, a naj ""samo pustijo otroke na miru"". ""Netradicionalnih spolnih odnosov ne prepovedujemo, prepovedana pa sta propagandiranje homoseksualnosti in pedofilija,"" je še dejal Putin."
http://zurnal24.si/sport/nogomet/malouda-izgnan-iz-ekipe-167069,sport,167069,"Malouda izgnan iz ekipe Član londonskega Chelseaja, francoski krilni vezist Florent Malouda, je na Twitterju objavil, da je bil izločen iz prve ekipe in mora zdaj trenirati z moštvom U-21.  Florent Malouda je na svojem Twitter računu objavil sliko trening centra Chelseajeve ekipe do 21 let in ob tem zapisal: ""Tu bom treniral v svoji zadnji sezoni pri modrih."" Dvaintridesetletni Francoz pred dnevi tudi ni bil vključen v petindvajseterico igralcev, ki jih je Chelsea prijavil za nastopanje v Ligi prvakov. Prav tako ni nastopil še na nobeni letošnji Chelseajevi tekmi in zdi se, da Roberto Di Matteo nanj ne računa več. Evropski prvaki so hoteli v tem prestopnem roku prodati ali posoditi francoskega reprezentanta, povezovali so ga predvsem z njegovim nekdanjim klubom Lyonom in brazilskim Santosom, a so vsa pogajanja propadla. Maloudi ostaja še eno leto pogodbene vezanosti na Chelsea, potem se bo lahko brez odškodnine pridružil kateremukoli klubu, tudi interes bo posledično večji in izbira kluba bolj pestra. Seveda pa ne gre zanemariti dejstva, da pri Londončanih prejema zelo visoko plačo. Bi ga pa lahko zaradi objavljanja na Twitterju doletela denarna kazen, kot je pred tem že Davida Luiza."
http://zurnal24.si/sport/nogomet/hoeness-zlatan-je-zagrenjena-primadona-207398,sport,207398,"Hoeness: ""Zlatan je zagrenjena primadona"" Spisalo se je novo poglavje zgodbe o neuspeli avanturi Zlatana Ibrahimovića pri Barceloni Pepa Guardiole. ""Ibra"" je spet verbalno udaril po Kataloncu, v čigar bran se je tokrat odločno postavil šef Bayerna Uli Hoeness. Švedski nogometni zvezdnik balkanskih korenin Zlatan Ibrahimović je za časnik Der Spiegel dejal, da je trener Bayerna Pep Guardiola po njegovem mnenju bojazljivec. ""Guardiola je odličen trener, ampak kot človek je bojazljivec. Ni moški,"" je v pogovoru za časnik o nekdanjem trenerju Barcelone med drugim povedal član Paris Saint-Germaina. Ibrahimović je Guardioli očital, da je v času, ko je bil trener pri Barceloni, vse stavil na Lionela Messija. ""Žrtvoval me je za Messija. Ni imel jajc, da bi mi to povedal, in me je preprosto ignoriral,"" je povedal ""Ibra"", ki se v času pri Blaugrani ni naigral; prva violina moštva je bil že tedaj nenadkriljivi Messi. ""Zlatan prinaša probleme"" Na drugi strani je Ibrahimović hvalil Guardiolovega tekmeca na trenerski klopi Joséja Mourinha, pod katerim je igral pri milanskem Interju. ""Za Mourinha so bili vsi igralci pripravljeni umreti na igrišču. Bil je pravi trener in človek. Ni bežal od težav in vedno je znal z igralci različnih karakterjev. Guardiola pa od takšnih igralcev beži,"" je še povedal ""Ibrakadabra"", ki ni zanikal, da se vidi tudi v Bayernu: ""Pod pogojem, da Guardiola zapusti klub."" Tokrat je hitro prišel odgovor iz bavarske prestolnice, a ne od trenerja samega, pač pa s strani klubskega vodstva. ""Mi imamo povsem nasprotno mnenje kot Zlatan Ibrahimović. Zelo smo zadovoljni z Guardiolo. Ibrahimović je zagrenjena primadona, če vprašate mene. Nikoli ni zares prebolel svojega odhoda iz Barcelone. Nobena ekipa z njim ni bila zadovoljna, vedno je s seboj prinesel probleme,"" je za Bild povedal šef Bayerna Uli Hoeness."
https://zurnal24.si/slovenija/romun-z-bmw-jem-izkoristil-pacientko-ki-jo-je-zadela-kap-314435,slovenija,314435,"Romun z BMW-jem izkoristil pacientko, ki jo je zadela kap Reševalci nujne medicinske pomoči iz Postojne so bili v petek na nujni vožnji. Pacientko, ki jo je zadela kap, so po primorski avtocesti peljali v ljubljanski klinični center. Gneča je bila velika, a morali so priti skozi zastoj.avto znamke bmw, romunskih registrskih oznak, ki jim je začel slediti. Reševalka, ki je sedela zadaj z bolnico, je opazila, da jim sledi BMW romunskih registrskih oznak. Posnela ga je s telefonom in poklicala 113 ter povedala policistom, kaj se dogaja. Kot poročajo Primorske novice, policisti na tistem odseku avtoceste v danem trenutku niso imeli nobene razpoložljive patrulje. Romunu naj bi začelo trobiti vse več voznikov, ki so se razvrstili levo in desno ter pustili prosto pot rešilnemu vozilu. Pred Lomom pa ga je dokončno blokiral voznik kombija, tako da je moral ustaviti. Kot so za Primorske novice povedali na PU Koper, nesramnega voznika niso ujeli, bodo pa pregledali posnetek in primer obravnavali. Iz Romunije bodo morali najprej dobiti podatek o lastniku in podatek, kdo je avto tistega dne vozil. dezurni@zurnal24.si"
https://zurnal24.si/slovenija/prihaja-novi-hladni-val-tudi-do-pol-metra-snega-316837,slovenija,316837,"Prihaja novi hladni val, tudi do pol metra snega Prihaja večja pošiljka snega in ohladitev. Alpe bo zajela hladna fronta, ki s seboj prinaša večje količine snega. Ponekod ga v visokogorju pričakujejo tudi do 50 centimetrov. Pri Severe Weather Europe pravijo, da se bodo snežne padavine v ponedeljek iz zahoda in severozahoda razširile na večji del severnih in osrednjih Alp. Sneg naj bi se spustil do 1400 metrov nadmorske višine na severozahodu in severu Alp, medtem ko naj bi se v osrednjem delu spustil do 1800 metrov. Ob tem opozarjajo, da se v primeru intenzivnih snežnih padavin snežna meja lahko še dodatno spusti. Snežna pošiljka bo dosegla tudi Julijske Alpe, kjer naj bi ga zapadlo največ. Pričakujejo, da ga bo lokalno lahko med 25 in 50 centimetri. Podobne količine naj bi zapadle tudi v jugozahodnem in severnem predelu Alp. Severe Weather Europe Začetek oktobra bo vreme veliko bolj dinamično. Prvemu hladnemu valu, ki bo zajel zahodno in osrednjo Evropo ter se premaknil nad Sredozemlje, bo od srede do petka sledil drugi hladni val, ki se bo raztezal čez vzhodno Evropo in balkanski polotok. Konec tedna naj bi zahod Evrope zopet zajelo nestabilno vreme, medtem ko naj bi se na vzhodu razmere stabilizirale. Severe Weather Europe Kako kaže za Slovenijo? Danes bo sprva pretežno jasno, del dopoldneva bo ponekod še megla. Čez dan se bo od zahoda postopno pooblačilo. Dopoldne se bodo v zahodnih krajih začele pojavljati padavine, ki se bodo popoldne širile proti vzhodu in do večera zajele večji del Slovenije. Ob morju lahko tudi zagrmi. Zvečer bo na Primorskem zapihala burja. Najvišje dnevne temperature bodo od 13 do 17, ob morju do 20 °C. Ponoči bo oblačno s padavinami, meja sneženja se bo spustila do nadmorske višine okoli 1300 metrov. Na Primorskem bo pihala zmerna burja. Jutri zjutraj bo dež ponehal. Na Primorskem se bo razjasnilo, pihala bo zmerna burja. Drugje bo sprva še oblačno, popoldne se bo delno zjasnilo. Najnižje jutranje temperature bodo od 4 do 9, na Primorskem do 13, najvišje dnevne od 9 do 13, na Primorskem do 18 °C. V sredo in četrtek bo suho vreme, zjutraj in dopoldne bo ponekod po nižinah megla. Burja bo v sredo oslabela in se v noči na četrtek znova nekoliko okrepila. Do sobote bo nad Alpami in zahodnim Balkanom območje visokega zračnega tlaka. Nad zahodno Evropo bo nastalo ciklonsko območje, ki bo na vreme pri nas predvidoma vplivalo v nedeljo ali ponedeljek. dezurni@zurnal24.si"
https://zurnal24.si/magazin/horoskop-in-numerologija/dnevni-horoskop-za-ponedeljek-22-oktobra-2018-317697,magazin,317697,"Dnevni horoskop za ponedeljek, 22.oktobra 2018 Biki, na čustvenem področju se bodo pokazale spremembe. OVEN Splošno: Tudi danes boste pri delu zelo zagnani. Pričakujete lahko klice nadrejenih, ki vas bodo spodbujali k večji storilnosti, vi pa jim boste brez ugovarjanja le prikimali. Ker niste stroj, bodite pazljivi, da se ne bo vaše počutje obrnilo na slabše. Konflikti v službi bodo mimo, zato bo vzdušje prijetnejše. Pazite na zdravje! Ljubezen: Vezani boste v partnerstvu izjemno srečni. Vaša boljša polovica vas bo nenehno presenečala. Včasih se vam bo zazdelo, kot da je ne poznate. Pustite se presenetiti, saj je to čar ljubezni in razmerja. Če ste pred kratkim spoznali koga novega, vam svetujemo, da resnično premislite, ali si želite zapleta z njim. Ne preskočite faze spoznavanja, saj je ta vselej izjemno pomembna. Srečno! Ljubezen: 5 Služba: 4 Zdravje: 3 BIK Splošno: Danes se boste osredotočili na svoje zdravje, saj boste čutili, kako vam pada odpornost. Že se vam bo zdelo, da ste na konju, ko vam bo zdravje obrnilo hrbet. Finance vam bodo danes nadvse naklonjene. Pričakujete lahko nov priliv, ki bo za vas pomenil finančno varnost. Privoščite si dovolj počitka. Ljubezen: Na čustvenem področju se bodo pokazale spremembe. Če ste samski, boste lahko osvojili srce tistega, ki vam je trenutno zelo blizu. Razmislite, ali si zares želite le prijateljstva. Vezani dobro premislite, preden boste sprejeli pomembnejše odločitve o svojem partnerstvu. Še vedno dvomite v ljubezen. Sprejemanje odločitev danes odsvetujemo. Ljubezen: 3 Služba: 5 Zdravje: 2 DVOJČKA Splošno: Danes boste precej zmedeni. Sami boste morali poskrbeti za urejenost dogajanja okoli sebe, še posebno ko bo šlo za vprašanje odnosov. Delovne naloge boste opravljali res predano. Trud bodo opazili tudi nadrejeni, zato bodite danes v službi kar se da samozavestni. Končno bo za vas posijalo sonce in tudi na vsa preostala področja bo to prineslo pozitivno energijo. Finance: zelo dobro. Ljubezen: Če ste še včeraj želeli zadovoljiti vse fizične potrebe v ljubezni, boste danes osredotočeni na čustva. Vezanim ljubezen ne bo predstavljala večjih težav. Pričakujte obilo spontanosti in prijetnih presenečenj. Samski boste opazili nekoga zelo privlačnega. Vprašajte ga za kontakt, toda ne sklepajte prehitro. Naglica se v ljubezni po navadi ne obnese. Ljubezen: 4 Služba: 5 Zdravje: 3 RAK Splošno: Pri delu boste danes pokazali profesionalnost. Svoje briljantne zamisli boste zaupali nadrejenim. Nad njimi bodo zagotovo navdušeni. Drugim boste postali vzor, bodite ponosni nase. Strast do dela se bo v prihodnosti izražala pri finančnih prilivih. Potrudite se! Optimističen pogled na svet vam bo prinesel boljše počutje in samozavest v partnerstvu. Ljubezen: Čustvene težave bodo končno mimo, zato boste čutili pomirjenost. V partnerjevi družbi boste predvsem ženske delovale zelo samozavestno. Zvezde vam bodo danes bolj naklonjene. Ne čudite se, če vam bo partner izkazal pozornost, kakršne niste vajeni. Predajte se tem občutkom. Bodite srečni. Samski se prepustite toku, ne prehitevajte dogodkov! Ljubezen: 6 Služba: 6 Zdravje: 4 LEV Splošno: Zbudili se boste zelo utrujeni, saj ste prejšnjo noč bedeli. Danes poskrbite za zadostno mero spanca, saj vas bo ta napolnil z energijo. Naj bo počutje na prvem mestu. Pri delu se bodo še vedno pojavljali določeni dvomi. Zaupajte si. Naj vas ne skrbi za prihodnost, saj so vse niti v vaših rokah. Svojo profesionalno pot usmerite v želeno smer. Zdaj je čas za to! Finance: kmalu pričakujte izboljšanje. Ljubezen: V ljubezni ste v cikličnem obdobju. Današnji dan ne bo izjema. Pričakujete lahko odlično razumevanje na eni in prepire na drugi strani. Če ste vezani, se pripravite na vzpone in padce. Samski ne bodite razočarani, če vas bo simpatija zavrnila. Počasni premiki naprej vama bodo lahko prinesli plodno prihodnost, zato ne hitite. Vsak od nas potrebuje svoj čas. Ljubezen: 3 Služba: 4 Zdravje: 3 DEVICA Splošno: Zbudili se boste nasmejani. Vaše zdravje in počutje bosta izvrstna. Zdelo se vam bo, da ste nepremagljivi, kar se bo odsevalo tudi pri delu. Druge boste navdušili s svojo zamislijo. Delite jo z določenim krogom ljudi, toda tako, da jo bo slišala prava oseba. Pri financah ne razmišljajte prenagljeno. Odsvetujemo tudi naglico pri nakupovanju, saj se boste drugače proti koncu meseca spet znašli v finančnem breznu. Ljubezen: Samski boste premišljevali o nekem preobratu v ljubezni. Nekdo vas bo navdušil s svojim vedenjem, zato mu le dajte možnost. Sprejmite povabilo in spoznajte bližnjega. Počutili se boste izvrstno, zato ne zamudite odlične priložnosti. Vezani boste delovali rahlo vzvišeno, saj boste želeli voditi razmerje. Ljubezen: 4 Služba: 5 Zdravje: 5 TEHTNICA Splošno: Končno se boste pomirili. Družinske težave bodo mimo, zato boste lahko spet mirno nadaljevali pot, ki ste si jo zadali. Čeprav se boste trudili, rezultati še ne bodo vidni. Ohranite svoj optimizem. Oblikovali si boste prioritetne vrednote, toda spoznali boste, da je zdravje temeljno. Zdravje: ne skrbite le za druge, tudi sebi privoščite dovolj počitka. Ljubezen: V razmerju bi moralo biti vse zmerno, vendar bo nekaj privedlo do prepirov. Poskušajte sprejeti partnerjeve argumente in njegovo mnenje. S tem boste dokazali, kako zreli ste v resnici. Samski boste dali prednost sebi in svojim ambicijam. Življenje brez ljubezni vam trenutno ustreza, zato nadaljujte pot proti svojemu cilju. Ljubezen: 3 Služba: 3 Zdravje: 3 ŠKORPIJON Splošno: Še včeraj ste se pri delu dolgočasili, danes pa pričakujte preobrat. Zgodilo se bo nekaj nepričakovanega, kar vas bo povsem presenetilo. Pokazali boste voljo do dela, zato vam bodo naložili nove delovne obveznosti. Pričakujte podaljšan delovnik, saj se bo lahko vse skupaj zavleklo do večera, toda večer boste vsekakor preživeli doma; morda v prijetni družbi in ob dobrem filmu. Počutje: privoščite si veliko spanca! Ljubezen: Samski boste še vedno iskali nekoga, ki bi vam bil pisan na kožo. Dobro poglejte okoli sebe, saj ste še vedno zaslepljeni. Prijatelj vam želi nameniti veliko pozornosti in ljubezni, vi pa tega ne opazite. Vezanim danes razvajanje ne bo ušlo. Predstavnice ženskega spola se bodo navduševale nad prejeto pozornostjo, medtem ko bodo moški predstavniki navduševali s humorjem. Ljubezen: 5 Služba: 4 Zdravje: 3 STRELEC Splošno: Sreča vam danes ne bo naklonjena. Čeprav se boste gnali, vam bo lahko spodletelo. Vsak padec pa naj vas okrepi. Po napornem delovniku si vzemite čas za počitek, saj ga boste potrebovali. Zatecite se v partnerjev objem; tako si boste pričarali občutek pomirjenosti. Finance bodo stabilne, saj boste končno razumeli, da z njimi ne smemo ravnati nepremišljeno. Ljubezen: Samski se bojite sprememb, čeprav si jih prav tako močno želite. Naj vas ne bo strah! V ljubezni boste morali v prihajajočih dneh sprejeti neko pomembno odločitev. Če iščete vprašanje na to, kaj vas osrečuje, boste odgovor našli globoko v svojem srcu. Prisluhnite svoji intuiciji. Naj vas vodi. Vezani boste zaupali partnerju bolj kot kadarkoli prej. Vajino razmerje se bo zato okrepilo. Ljubezen: 5 Služba: 3 Zdravje: 4 KOZOROG Splošno: Slabo počutje vas bo še vedno ogrožalo. Prav bi bilo, da bi si privoščili počitek, saj je ta res nujen. Bolečine v hrbtenici se bodo lahko povečale, zato priporočamo obisk zdravnika. Čeprav boste čutili duševno moč, vam bo telesne močno primanjkovalo. Tokrat prisluhnite svojemu telesu. Delo bo počakalo, v ospredje postavite sebe. Domači vam bodo stali ob strani. Finance: previdnost tudi danes ne bo odveč. Ljubezen: Samski se boste počutili osamljene in zapuščene. Pravega vzroka za to ne bo, saj ste obkroženi z ljudmi, ki jim lahko zaupate. Pogovorite se o svojih občutkih. Poiščite si novo interesno dejavnost, saj bo to idealno okolje za nova poznanstva. Vezani boste nezaupljivi do partnerja. Zaupajte mu svoje strahove. Po napornem delovniku boste hrepeneli po objemu. Ljubezen: 4 Služba: 3 Zdravje: 2 VODNAR Splošno: Tudi danes se boste utapljali v delu. Čutili boste, kako vam odteka energija. Bodite previdni, saj se bodo lahko pojavile nevšečnosti pri zdravju. Izognite se okoliščinam, ki bi lahko spodbudile bolezen! Pazite na dogajanje v službi. Med nadrejenim in vami se bo lahko pojavilo nasprotovanje. Ne vztrajate predolgo, raje izkažite spoštovanje in uslužnost. Obetaven čas na področju financ je skorajda že tu. Ljubezen: Ljubezen bo danes za vas na najvišji ravni. Čutili boste partnerjevo naklonjenost in predanost. Razburljive delovne okoliščine vaju bodo le še bolj povezale. Odlično se bosta razumela. Če ste samski, pričakujte nove izzive. Nekdo vas bo zasul s pozornostjo. Pazite le, da ne boste tej osebi prehitro zaupali. Čeprav vam bo všeč, bodite previdni. Ljubezen: 6 Služba: 2 Zdravje: 3 RIBI Splošno: Pazite nase in na svoje telo, prav tako premislite o telesni dejavnosti. Loteva se vas prehlad, ki bi vas lahko za nekaj dni položil v posteljo. Na področju dela se bodo lahko prav danes pojavijo spori. Nesoglasja med delavci so vsakdanja stvar, zato poskušajte uveljaviti svojo vlogo popolnega diplomata. Finančne težave vam bodo še vedno kratile spanec. Previdno! Ljubezen: V ljubezni se bodo danes zgodile prve pozitivne spremembe. Če ste samski, boste več pozornosti namenili čustvenim vprašanjem. Pričakujete nov val energije in novo poznanstvo. Vezani ste srečni v razmerju, ki ga imate. Namigi o skupni prihodnosti, družini ali pa poroki so zato mogoči. Ljubezen vam bo napolnila telo z energijo. Žareli boste od sreče. Ljubezen: 5 Služba: 3 Zdravje: 2"
https://zurnal24.si/slovenija/bole-2012-bo-za-podjetja-se-slabse-142455,slovenija,142455,"Bole: 2012 bo za podjetja še slabše Okrevanje slovenskega gospodarstva je vse bolj negotovo. Vidnejši padec tujega povpraševanja bi nas lahko potisnil v novo recesijo, ocenjuje ekonomist Bole. Ekonomist Velimir Bole z inštituta EIPF opozarja, da okrevanje slovenskega gospodarstva zaostaja za območjem evra, čeprav je tudi tam okrevanje ""piškavo"". Relativno pešanje slovenskega okrevanja se po njegovih besedah še povečuje. Kot glavne vzroke za pešanje navaja zadolževanje podjetij, bančno ""popravljanje"" bilanc ter negotov dostop do grosističnih posojilnih skladov v tujini. Država mora po njegovih besedah nevtralizirati negotov dostop do posojilnih skladov v tujini, ""za kar je bistveno zmanjšanje implicitnega dolga in normalizacija strukturnega deficita"". Pričakuje še slabše leto Okrevanje je po Boletovih besedah vse bolj negotovo, saj se zunanji pogoji poslovanja poslabšujejo, opaznejši padec tujega povpraševanja pa bi slovensko gospodarstvo potisnil v novo recesijo. Najugodnejši scenarij prinaša povečanje slovenskega bruto domačega proizvoda (BDP) v prihodnjem letu za 1,71 odstotka, leta 2013 pa za 2,80 odstotka. Neugodna varianta pa pomeni 1,6-odstotno krčenje prihodnje leto in 3,5-odstotno rast leta 2013. Pričakuje, da bodo pogoji poslovanja za slovenska podjetja prihodnje leto še slabši, kot so bili po izbruhu krize leta 2009. Razlog je v slabšem položaju države in potrošnikov v primerjavi z omenjenim letom. Intervencijski zakon je nujen Predsednik Gospodarske zbornice Slovenije Samo Hribar Milič poziva politike, naj čim prej sprejmejo intervencijski zakon. Potrebni pa bodo še drugi kratkoročni ukrepi in celovita razvojna politika. Hribar Milič upa, da bo vlada presegla ideološke delitve ter se zavzela za ponoven zagon gospodarstva in vzpostavitev boljših pogojev poslovanja."
http://zurnal24.si/svet/umrli-trije-turisti-223594,svet,223594,"Umrli trije turisti V bombnem napadu na turistični avtobus na Sinaju več mrtvih. V bombnem napadu na avtobus, poln pretežno južnokorejskih turistov, na egiptovskem Sinaju blizu meje z Izraelom so bili danes ubiti štirje ljudje. Avtobus je prevažal 33 turistov blizu sinajskega letoviškega mesta Taba, ko je odjeknila eksplozija, v kateri je bilo ranjenih še 13 ljudi. V napadu so bili po navedbah egiptovskih oblasti ubiti trije južnokorejski turisti in egiptovski voznik avtobusa. Na zunanjem ministrstvu v Seulu so potrdili, da sta bila ubita dva južnokorejska državljana, ki sta bila na potovanju v organizaciji krščanske cerkve. Bomba v avtobusu Eksplozijo naj bi po dosedanjih ugotovitvah povzročila bomba, ki je bila nameščena v avtobusu. Odgovornost za napad ni prevzel še nihče, po navedbah izraelske policije pa na avtobusu ni bilo izraelskih državljanov. Sinajski polotok je sicer, odkar je vojska julija lani odstavila egiptovskega predsednika Mohameda Mursija, prizorišče srditih spopadov med skrajneži in egiptovskimi varnostnimi silami. V napadih na Sinaju so bili ubiti že številni policisti in vojaki, današnja eksplozija pa je prvi primer napada na turiste, odkar so strmoglavili Mursija."
http://zurnal24.si/magazin/film-glasba-tv/rekviziter-moral-resevati-dragicevo-zogo-226126,magazin,226126,"Rekviziter moral reševati Dragićevo žogo Med snemanjem oddaje Je bella cesta je pogumen rekviziter skočil v Ljubljanico in rešil žogo, s katero se je poigraval Goran Dragić oziroma Klemen Slakonja. Voditelj oddaje Je bella cesta Klemen Slakonja, ki je znan tudi kot odličen imitator, se je za novo sezono šova preoblekel v dres Gorana Dragića in se v središču Ljubljane poigraval s košarkarsko žogo. Med snemanjem je naletel na uličnega saksofonista, ki mu je žogo hotel predati tako, da jo je brcnil, in ta je pristala v Ljubljanici. Ker pa to ni bila običajna žoga, temveč žoga, ki jo je za imitacijo posodila Union Olimpija, je niso mogli kar pustiti v vodi. Opogumil pa se ni nihče drug kot rekviziter ekipe, ki je žogi sledil in se celo slekel ter zaplaval za njo. Kako se je Klemen odrezal pri oponašanju Dragića, boste videli v novi sezoni, ki na spored prihaja prihodnjo sredo, 19. marca."
http://zurnal24.si/magazin/film-glasba-tv/odkrijte-bournovo-zapuscino-165925,magazin,165925,"Odkrijte Bournovo zapuščino Režiser napetih trilerjev Michael Clayton in Dvojna igra, Tony Gilroy, predstavlja nadaljevanje legende o Bournu, tokrat skozi oči podobnega odpadniškega agenta Crossa. Bournovo zapuščino (The Bourne Legacy) si lahko ogledate v kinematografih po Sloveniji. Bournova zapuščina je točno to, kar pove naslov - zapuščina in posledica tistega, kar se je zgodilo v preteklosti. Bournovo javno razkritje ob koncu tretjega filma je zanetilo požar, ki grozi, da bo uničil desetletja raziskav in razvoja boljših vohunov in bojevnikov. Stopnica je le eden od številnih Cijinih tajnih obveščevalnih programov, zgolj začetek projekta, ki pa ga Bournova dejanja zdaj nevarno ogrožajo. Aaron Cross (Jeremy Renner) je eden izmed šestih agentov v programu, imenovanemu Izid. Ti agenti so bili izboljšani in izurjeni za akcije ministrstva za obrambo. Niso samo morilci, temveč ekipa, ki je bila posebej zasnovana za dolgotrajne in visoko tvegane obveščevalne naloge. Upokojeni polkovnik Eric Byer (Edward Norton) je oče mreže teh programov, admiral Mark Turso (Stacy Keach) je Byerjev glavni svetovalec in zveza s Pentagonom, Terrence Ward (Dennis Boutsikaris) pa direktor Candenta, farmacevtskega giganta, kjer z izgovorom, da gre za državno varnost, izdelujejo snovi za spreminjanje tajnih agentov v teh programih. Želja po supervojakih je v vojaških in obveščevalnih krogih prisotna že desetletja. Z razvojem genetike in biokemije pa so možnosti, da se te sanje uresničijo, vse bolj realne. Byerjevi programi obetajo točno to - razvoj popolnega živega vojaškega in obveščevalnega stroja. Toda vsak poskus ima določene pomanjkljivosti in napake. Agenti Izida so izboljšana različica agentov Stopnice, kar naj bi pomenilo, da nimajo več nekdanjih napak, toda zaradi svojih superiornih lastnosti jih je še težje nadzorovati in svojim tvorcem predstavljajo še večjo grožnjo. Akcijski pustolovski film si lahko ogledate v ljubljanskem Koloseju in Planetih Tuš."
https://zurnal24.si/slovenija/crna-kronika/sredi-belega-dne-streljal-na-avtomobil-315622,slovenija,315622,"Sredi belega dne streljal na avtomobil Sodišče še vedno ni izreklo kazni glede umora na Titovi cesti v Mariboru. Skoraj devet mesecev po priznanju, da je oktobra lani streljal na avtomobil v križišču Titove ceste in Ulice pariške komune v Mariboru ter pri tem umoril 52-letnega Rada Mitrovića, mariborsko sodišče še ni izreklo kazni Senadu Softiću. To se ni zgodilo niti danes, saj se je sodnica Andreja Lukeš odločila imenovati nove izvedence psihiatre. Na današnje novo nadaljevanje naroka za izrek kazenske sankcije so vabili nekdanjo ženo obtoženega in vnovič izvedenca psihiatrične stroke Mladena Vrabiča, vendar prve ni bilo. Kot je sodišču pojasnila policija, je vabljena priča slovenskih organom nedosegljiva, saj ima od novembra lani stalni bivališče prijavljeno v ZDA, zato se je sodnica odločila opustiti njeno zaslišanje. Tudi v službo ni smela Lukeševa se je kljub nasprotovanju Softićeve zagovornice Tanje Kompara namesto tega odločila prebrati njeno izpoved in izpovedi hčera iz sojenja na ptujskem sodišču, ki ga je tik pred koncem leta 2017 na leto in pol zapora obsodilo zaradi posedovanja orožja in nasilja v družini. V njih so priče izpovedale, kaj vse se jim je dogajalo v času skupnega življenja, najbolj je trpela njegova žena, za katero se je pravi pekel začel po desetih letih skupnega življenja. Softić naj bi jo neprestano žalil, se znašal nad njo, ji prepovedoval stike z zunanjim svetom, celo v službo ni več smela. Še preden je sodišče izločilo javnost zaradi novega pričanja psihiatra Vrabiča, je tožilec Darko Simonič dejal, da se ne strinja s tistim delom njegovega mnenja, ki se nanaša na bistveno zmanjšano prištevnost obtoženega. Ta ugotovitev namreč po njegovem mnenju temelji na domnevni možganski okvari, ki pa je doslej še nihče ni dokazal. Dejanje priznal, ne strinja se s kaznijo Senad Softić je januarja na predobravnavnem naroku priznal, da je oktobra lani streljal na avtomobil v križišču Titove ceste in Ulice pariške komune v Mariboru ter pri tem umoril 52-letnega Rada Mitrovića in povzročil splošno nevarnost. Zapletlo se je, ker se ni strinjal s predlagano višino kazni, vmes je tudi zamenjal odvetnika. Tožilstvo mu je v zameno za priznanje na predobravnavnem naroku ponudilo 26 let zapora za umor na izjemno zavržen način ter še leto in pol zapora zaradi povzročitve splošne nevarnosti. Skupno je bila predlagana enotna kazen 27 let zapora. Softić je na sodišču dejanje obžaloval in dodal, da se je počutil izdanega s strani družine, za kar je krivdo pripisal pokojnemu 52-letniku. Ta naj bi nagovoril Softićevo ženo, da ga prijavi policiji. Kot v filmu Slovenija Strelski obračun sredi Maribora: ""Kot mu ne bi zmanjkalo nabojev"" Sredi belega dne streljal na avtomobil Oktobra lani je Softić streljal na avtomobil, ki je stal v križišču Titove ceste in Ulice pariške komune v Mariboru. Pri tem je umoril 52-letnega moškega, ki je bil v avtomobilu, in enega ranil. Morilec je imel pri sebi dve pištoli, iz katerih je izstrelil več deset nabojev. Po obračunu je počakal policiste. Motiv za dejanje je bilo maščevanje iz ljubosumja. Kot je storilec dejal po aretaciji, bi ubil tudi svojo bivšo ženo, če bi takrat sedela v avtomobilu, v katerega je streljal. mariborinfo.com Obsojen zaradi nasilja v družini Moški je bil maja 2016 že obravnavan zaradi nasilja v družini. Žrtev je bila soproga, ki je takrat povedala, da mož poseduje več kosov orožja. V hišni preiskavi so takrat zasegli več pištol, revolver in avtomatsko orožje ter 2500 nabojev. Žena se je skupaj z otrokoma večkrat umaknila v varno hišo, a je morala enkrat iz nje oditi, ker je mož izvedel za lokacijo objekta, je poročal Večer. Skupaj z otrokoma se je zatekla v tujino, od kjer so se nato javili sodišču, da se je lahko zaključil postopek zaradi nasilja v družini. Sodišče jim je dovolilo, da so pričale v odsotnosti obtoženega, nato pa so njihovo pričanje prebrali v dvorani. Opisala je moževo zmerjanje, grožnje, da jo bo ubil, in načine, kako ji je omejeval gibanje. Pred otrokoma je tudi zagrozil, da bo ubil nekega moškega, da mu bo odrezal glavo in umor naprtil soprogi. Mlajša od otrok je prepričana, da so bile te grožnje namenjene 52-letniku, ki ga je oktobra umoril sredi Maribora. Strelski pohod Slovenija Morilec iz Maribora: ""Prva tarča je bila žena, a je nisem izsledil!"" Zaradi nezakonitega posedovanja orožja ter trpinčenja žene in otrok je bil Softić na ptujskem sodišču konec lanskega leta obsojen na leto in pol zapora. dezurni@zurnal24.si"
https://zurnal24.si/slovenija/crna-kronika/smrtna-nesreca-pri-mozirju-302982,slovenija,302982,"Tragičen konec vožnje z motornimi sanmi Nesreča se je zgodila v petek zvečer. Kot poroča Uprava RS za zaščito in reševanje, se je nesreča zgodila v petek zvečer na pobočju Golt v občini Mozirje. O nesreči so bili obveščeni nekaj minut po 21. uri. Kot so zapisali, se je pri rekreativni vožnji z motornimi sanmi smrtno poškodovala ena oseba. Na kraju so bili reševalci in gasilci, ki so zavarovali in razsvetlili kraj dogodka, nudili pomoč pristojnim službam pri ogledu mesta nesreče in prenesli truplo umrle osebe do vozila pogrebne službe. *Fotografija je simbolična. dezurni@zurnal24.si"
http://zurnal24.si/magazin/film-glasba-tv/zmaga-je-ze-to-da-smo-v-finalu-193978,magazin,193978,"""Zmaga je že to, da smo v finalu"" Tretja polfinalna oddaja šova Slovenija ima talent je dala nova dva finalista – 13-letno operno divo Sandro Harb in mojstrsko plesno skupino Kaos. Znana sta dva nova finalista šova Slovenija ima talent. Po skupini Maestro Sista'z ter pevcih Žigu Laknerju, Ivani Honsić in Blažu Vidovič so si mesto v finalni oddaji priborili še 13-letna Sandra Harb in skupina Kaos (na vprašanja nam je odgovarjal Jernej Šerjak, glavni koreograf skupine).Pokazali ste veliko strasti in dovršenosti na polfinalnem izboru, kar so potrdili vsi trije žiranti. Ste pričakovali zmago?Ne, zmage nismo pričakovali, smo pa do konca upali na zmago.Izbrali so vas žirantje. Ste bili razočarani, da vam gledalci niso namenili največ glasov?Nismo bili razočarani, dali smo vse od sebe. Karkoli bi se gledalci odločili, bi sprejeli. Tudi če ne bi prišli naprej. Bili smo že veseli, da nam je uspelo to, kar smo si zadali. To je bila še pika na i.Koliko časa se pripravljate za takšen nastop?Jaz miksam glasbo. Najprej moram poiskati glasbo, kar mi vzame največ časa. Koreografija nastane hitro, če je dobra glasba. Za koreografijo je mogoče deset dni dela, potem pa kakšen mesec, da se vse uskladi. Ta nastop smo zadnji mesec intenzivno pripravljali. Koliko je to ur na dan?Odvisno, od štiri do pet ur treninga, včasih tudi šest, z malo pavze, zvečer še vadimo akrobatiko, tako da na dan kar osem ur. Zadnjih 14 dni pred polfinalom smo tako vadili vsak dan. Vi skrbite za glasbo in koreografijo. Kaj pa prispevajo še drugi?Koreografi smo trije, poleg mene, ki sem glavni koreograf, sta še Sharol in Marijan. Vsak postavi del koreografije, celoten šov pa postavljam jaz. Za obleke poskrbiva z mojim dekletom, dizajn pa nam je naredila Jerneja Zhembrovskyy.Koliko časa že nastopate skupaj?Skupina Kaos je ustvarjena za šov Slovenija ima talent. Sicer pa povprečno plesalci plešejo od tri do štiri leta. To so plesalci iz moje plesne šole, Sharol pa je moj prijatelj, s katerim se poznam že leta in prihaja sem na obisk. Je diplomiran plesalec z nizozemske univerze in poučuje naše plesalce. Tako se mi zdi pravi način, da našim plesalcem ponudim še nekaj več, kot znam sam, ker zna on še ostale plese. V zadnjem trenutku je nastop odpovedal en fant in se je Sharol ponudil, da nastopi z nami. Že veste, s čim se boste predstavili v finalu?Želimo ostati na enakem stilu, kot ga imamo do sedaj. Radi bi stremeli k temu, vendar bi radi premagali same sebe, in nadgradili in naredili še boljši šov, z več energije in elementov in še dodatno akrobacijo. Lahko pričakujemo kakšno presenečenje?Pričakujete lahko sproščen, energičen in zabaven nastop, ki bo ljudi pred ekrani zabaval in pritegnil z našo iskrenostjo, karizmo in energijo. Lažje se bo pripravljati za finale kot polfinale, ker bo bolj sproščeno in bodo ideje kar letele.Računate na zmago?Dali bomo vse od sebe. Tako kot vsak tekmovalec si želimo zmage, naša zmaga pa je že to, da smo v finalu. Voyo Zmage tudi na avstrijskih šovih 13-letna Sandra Harb se je v šovu Slovenija ima talent že preizkusila, a očitno še ni bil čas za uspeh. Tokrat je vse drugače ... Kakšni so občutki, ko si v finalu?Res nekaj nepričakovanega, nisem si mislila, da bom prišla tako daleč. Že polfinale je bil velik dosežek, finale pa velika želja. Včeraj si ob razglasitvi ostala brez besed... Si bila presenečena, da so tigledalci namenili največ glasov?Zelo presenečena, računala sem na drugo ali tretje mesto, na prvo pa niti približno ne. Koliko časa si se pripravljala na nastop?Na nastop sem se začela pripravljati, ko sem izvedela, da grem v polfinale. Pesem sem od takrat trenirala in izboljševala vsak dan.Že veš, s katero pesmijo se boš predstavila v velikem finalu?Za pesem se moram še odločiti, da bomo res izbrali najboljšo.Na prejšnjem izboru Talentov ti ni uspelo priti v polfinale. S čim sitokrat prepričala žirijo?S tem, da sem izboljšala svoj glas in naredila dosti manj napak kot na prvi avdiciji. Izpilila pa sem tudi tehniko in tako nastop izpeljala bolje.V tujini si osvojila veliko nagrad, na katero si še posebej ponosna?Najbolj ponosna sem na nagradi, ki sem jih osvojila v Avstriji na šovih Sing&Win in Show for Kids. To sta bili priznanji za prvo mesto, bila pa sem tudi prva Slovenka, ki je nastopila na teh šovih. Kdo je tvoj vzornik? Moji vzornici sta Anna Netrebko in Sabina Cvilak. Obe odlično pojeta. So sošolci veseli tvojih uspehov ali je prisotne kaj nevoščljivosti? Sošolci mi zelo privoščijo, vsi so bili navdušeni in me podpirajo. Veseli so, da sem se odločila ponovno poskusiti."
https://zurnal24.si/slovenija/v-hitu-okrog-400-preseznih-delavcev-83697,slovenija,83697,"V Hitu okrog 400 presežnih delavcev Sindikat igralniških delavcev: Uprava želi krivdo za odpuščanja preložiti na naša pleča. Nova Gorica. “Po osmih tednih pogajanj je bilo dovolj časa za pripravo izračunov in simulacij. Časa ni več, zato smo danes na seji uprave sprožili dejavnosti za plan B, ki pomeni dodatna odpuščanja,” je povedal Uroš Kravos, vodja pogajalske skupine Hitove uprave na pogajanjih z igralniškim sindikatom. Pojasnil je, da to pomeni dodatnih od 200 do 250 zaposlenih, ki bodo s predvidenimi 206 do konca leta zapustili družbo. S 130 delavci so že sklenili dogovor, od tega jih je 70 iz uprave. Odpravninam je bilo namenjenih 2,4 milijona evrov, po novem pa bo treba za okrog 400 presežnih delavcev odšteti več kot pet milijonov evrov. S planom B se bodo junija seznanili nadzorniki, izvajati naj bi ga začeli 1. septembra.“Uprava je zavrnila predlog o znižanju plač, ki ga je predlagala sama. Še zdaj mi ni jasno, zakaj?” je dejal Iztok Černigoj, predsednik novogoriške enote igralniškega sindikata. Dodal je, da poskuša uprava krivdo za odpuščanje preložiti na sindikate, čeprav so že v sanacijskih ukrepih zapisali, da bo treba odpuščati in zniževati plače."
http://zurnal24.si/magazin/vip/rudolph-navdusil-tudi-nase-estradnike-195404,magazin,195404,"Rudolph navdušil tudi naše estradnike Včeraj je v Slovenijo prispel najbolj vroč kuhar ta hip, Rudolph Van Veen. Sinoči so se z njim družili naši estradniki, danes popoldne pa še ostali kuharski navdušenci. Če imate med svojimi TV programi 24Kitchen, potem zagotovo veste, kdo je Rudolph Van Veen. Nizozemski kuhar, ki s svojimi kuharskimi veščinami, znanjem in nasveti osvaja vso Evropo, je osvojil tudi Slovence. Včeraj se je takoj po pristanku na Brniku družil z novinarji in estradniki, ter jim postregel s havajskim zavitkom, slastno rižoto in božanskimi kolački, danes ob 12.uri pa se je na Kongresnem trgu posvetil se vsem ostalim kuharjem po duši.Rudolph nam je zaupal, da je to njegov prvi obisk Slovenije, zato je zelo vesel, da je tukaj. ""Nisem vedel, da imam toliko oboževalcev. To me zelo veseli."" Mnogi slovenski oboževalci so mu na včerajšnjem dogodku hiteli razlagati, da jih je spodbudil h kuhanju, kar si Rudolph šteje v čast, pravi in dodaja: ""Kuhanje je za vse, to ni eliten šport.""Ob pripravi jedi, s katerimi nas je razvajal včeraj, so mu pomagali tudi naši znani obrazi. Za kuhalnico sta prijela športnik Filip Flisar in pevka Alenka Godec, Rudolpha pa so navdušeno opazovale tudi misica Marika Savšek, pevka Manca Izmajlova ter igralka Tina Gorenjak. V Sloveniji mu očitno res ne manjka oboževalcev."
http://zurnal24.si/sport/v-boj-z-volkovi-in-sinovi-volkulje-245990,sport,245990,"V boj z volkovi in sinovi volkulje Današnji žreb osmine finala Evropske lige je pripravil kar nekaj zanimivih obračunov - Inter je dobil Wolfsburg, Fiorentina Romo, branilka naslova Sevilla pa bo igrala proti rojakom iz Villarreala. V Nyonu je ambasador letošnjega finala Evropske lige, upokojeni vratar Jerzy Dudek, dan po povratnih tekmah 1/16 finala izžrebal pare osmine finala. Nekdanji čuvaj mreže, ki je sodeloval pri čudežnem slavju Liverpoola v Ligi prvakov leta 2005, je pripravil kar nekaj zanimivih obračunov. Žreb je bil sicer delno delegiran, najprej so izžrebali nasprotnike obema ukrajinskima predstavnikoma Dnipru Dnipropetrovsku in Dinamu Kijevu, ki se bosta pomerila z Ajaxom oziroma Evertonom. Dudek je branilki naslova Sevilli pripravil španski obračun z letečim Villarrealom in njenim nekdanjim trenerjem Marcelinom, ki že dlje časa ne more računati na Bojana Jokića.Čustvena tekma z bivšimi delodajalci se obeta tudi Vincenzu Montelli, saj bo legendarni napadalec AS Rome kot trener Fiorentine poizkušal izločiti prav rimski klub, pri čemer mu bo pomagal le Josip Iličić, saj Jasmin Kurtić ni registriran za izločilne boje v Evropski ligi. Vijoličasti so včeraj navdušujoče odpravili tihe favorite Tottenham (2:0), Roma pa je preživela incidente pri Feyenoordu (1:2). Slovenci napredovali med 16 Samir Handanović ni branil na nobeni od obeh tekem 1/16 finala s Celticom, morda pa bo priložnost dobil proti izjemno strelsko razpoloženi drugouvrščeni ekipi nemškega prvenstva Wolfsburgu, kjer bodo črno-modri gostovali na prvi tekmi osmine finala.Zenit bo na prvi tekmi pričakal Torino, Napoli bo gostil moskovski Dinamo, turški Bešiktaš pa bo po četrtkovi srhljivki v Istanbulu proti Liverpoolu odšel k ClubBruggeju.Evropska liga, osmina finala, pari:Everton - Dinamo KijevDnipro Dnipropetrovsk - AjaxZenit Sankt-Peterburg - TorinoWolfsburg - InterVillarreal - SevillaNapoli - Dinamo MoskvaClub Brugge - BešiktašFiorentina - AS Roma"
http://zurnal24.si/magazin/horoskop-in-numerologija/odgovor-numerologinje-sifra-5255-23132,magazin,23132,"Odgovor numerologinje – šifra: 5255 Ali se bo v obdobju dveh let rešil spor glede stanovanja? V letu 2009 ste pod vplivom števila 9, ki zaključuje, torej je naslednje leto najbolj energetsko podprto za razpletanje in končevanje, razjasnjenje določenih zapletov. Starostna vibracija drugega leta je 3 in vam nosi srečo, tako lahko pričakujete, da nad razpletom ne boste razočarani. Vaše število življenjske poti je 9, kar pomeni, da ste zelo intuitivni, zato zaupajte svojemu notranjemu občutku in ravnajte kakor čutite. Srečno!"
http://zurnal24.si/slovenija/crna-kronika/ponoci-39-prometnih-nesrec-en-voznik-umrl-166683,slovenija,166683,"Ponoči 39 prometnih nesreč, en voznik umrl Ponoči ob 1.20 se je na glavni cesti med Kozino in Obrovom zgodila prometna nesreča s smrtnim izidom, v kateri je umrl 62-letni voznik iz Hrpelj pri Kozini, so sporočili iz Generalne policijske uprave.  Do nesreče je prišlo, ko je voznik osebnega avtomobila med vožnjo od Markovščine proti Materiji pri Kozini, zaradi vožnje preblizu desnemu robu vozišča v desnem ovinku zapeljal s ceste in trčil v obcestno drevo. 62-letni voznik iz Hrpelj pri Kozini je bil v trčenju tako hudo telesno poškodovan, da je na kraju nesreče umrl. Ponoči 39 prometnih nesreč Sicer so policisti v noči na soboto obravnavali 39 prometnih nesreč, v katerih je ena oseba umrla, ena se je poškodovala huje, sedem pa lažje. Po podatkih Generalne policijske uprave so policisti obravnavali še 95 kršitev javnega reda in miru ter 41 kaznivih dejanj. Zaradi kršitev javnega reda in miru so policisti 67-krat posredovali na javnih krajih in 28-krat v zasebnih prostorih, pridržali so pet kršiteljev, zaradi vožnje pod vplivom alkohola pa so pridržali tri voznike. Med obravnavanimi kaznivimi dejanji je bilo 17 tatvin, 11 vlomov, po štiri poškodovanja tuje stvari in lahke telesne poškodbe, dve preprečitvi uradnega dejanja ter po eno nasilje v družini, ponarejanje listine in izsiljevanje."
http://zurnal24.si/magazin/odnosi-in-prosti-cas/to-so-najpogostejse-lazi-ki-jih-zenske-izrecejo-zaradi-ljubega-miru-298468,magazin,298468,"To so najpogostejše laži, ki jih ženske izrečejo zaradi 'ljubega miru' Ko se jim preprosto ne da prerekati, se zlažejo. Hrvaški portal Index je povprašal nekaj žensk, katerih malih laži se poslužujejo, ko se jim ne da prerekati in se jih poslužujejo zaradi ljubega miru v hiši. Malih laži se poslužujejo vsi, četudi tega ne priznajo. ""Temu ne bi rekla laganje, bolj molčanje. Svojemu fantu nisem še nikoli povedala, da me sodelavec nenehno osvaja. Če bi vedel, bi bil samo živčen in bi se spraševal, kaj delam, med tem ko sem v službi. S sodelavcem se lahko soočim sama in na njegove pozive se pač ne odzivam,"" je povedala 27-letna Ivana. ""V mestu sem srečala bivšega fanta in sva šla na kavo. Ko sem prišla domov sem se odločila, da je bolje, če tega trenutnemu fantu ne povem, saj bi se samo slabo počutil,"" je povedala 24-letna Marina. ""Lažem mu predvsem o številu partnerjev, s katerimi sem bila pred njim. Ne želim, da misli, da sem promiskuitetna. Moški imajo dvojna merila, ko pride do tega. Meni pa se tega pogovora niti ne da imeti,"" je zaupala 23-letna Ines. ""Včasih se zlažem, da sem doživela orgazem, čeprav ga nisem, ker vem, da bi ga to prizadelo. Nikoli krivda ni njegova, moja je, ampak vem, da tega ne bi sprejel,"" je povedala 25-letna Marija. ""Zjutraj se mu zlažem, da je kava, ki mi jo skuha, najboljša na svetu, čeprav je precej zanič. Resnica pa je v tem, da se mi zdi zelo simpatično, da se potrudi, da vstane, mi skuha kavo in jo prinese v posteljo,"" je povedala 24-letna Nives."
http://zurnal24.si/slovenija/mediji-favorizirajo-predvsem-zagovornike-261062,slovenija,261062,"""Mediji favorizirajo predvsem zagovornike"" Novačenje v cerkvah, zbiranje podpornikov po piramidalnem sistemu, medijska podpora eni opciji ... predreferendumska kampanja je nekredibilna na obeh straneh, tako pri zagovornikih kot nasprotnikih izenačitve partnerskih skupnosti.  Kampanja pred referendumom o izenačitvi partnerskih pravic prihaja v sklepno fazo. ""Pričakujem več delovanja na mikro in lokalni ravni različnih socialnih omrežij, od strankarskih mrež, preko cerkvenih in raznih društev, do seveda digitalnih,"" pravi Andraž Zorko iz Valicona, njegova napovedi pa se že uresničujejo. Cerkev odkrito poziva Včeraj je tako o družini in referendumu na novinarski konferenci spregovoril ljubljanski nadškof metropolit Stanislav Zore, ki je katoličane pozval, da se udeležijo referenduma in zavrnejo novelo zakona o zakonski zvezi in družinskih razmerjih (ZZZDR). Duhovniki pa so med nedeljsko mašo dva tedna pred referendumom delili take pozive: Žurnal24 main Žurnal24 main Boj za glasove Da bodo pobudniki referenduma uspeli, mora proti noveli zakona glasovati večina volilcev, hkrati pa mora ta večina predstavljati petino vseh volilnih upravičencev. Potrebovali bodo torej okoli 345 tisoč glasov proti. Preberite: Ali so glasovali še pred smrtjo, bodo preverjali poimensko Zavezi se, da jih pripelješ še pet! Za pobudnike referenduma je tako ključnega pomena, da mobilizirajo čim večje število svojih somišljenikov. V zgibanki, ki jo deli koalicija ""Za otroke gre"" tako pozivajo k podpisu zaveze, s katerim nasprotniki novele zagotavljajo, da bodo na referendum prišli in glasovali proti, ne glede ""na datum referenduma, vreme ali počutje"". To pa ni vse, zavezati se morajo tudi, da bodo k udeležbi na referendumu ""s srcem vzpodbudili pet ljudi iz svoje družine, službe in okolja"" Žurnal24 main Okoliščine, v katerih bi se volilci posvečali referendumu, niso naklonjene nobenemu od udeležencev kampanje. ""Pestro mednarodno dogajanje na eni ter predbožični čas veselega decembra na drugi strani, vzpostavljajo kontekst, ki lahko temo referenduma mimogrede relativizira na raven manj pomembne teme, čeprav osnovne človekove pravice to vsekakor niso,"" pravi Zorko. ""Medijski vrhunec bodo torej TV soočenja, a ta bi utegnila imeti med volivci – zavoljo zgoraj navedenih razlogov - nižjo gledanost in s tem tudi manjši vpliv, kot sicer.Vsebinsko se bo debata verjetno sukala okoli marsičesa ali predvsem o stvareh, o katerih na referendumu niti ne bomo odločali, kar bo kampanji kot taki še dodatno zbilo kredibilnost."" Igrajo predvsem na čustva ljudi ""Volivci – tisti, ki jih to sploh zanima – se bodo odločali predvsem na podlagi lastnih vrednotnih preferenc, delno pa na podlagi političnih simpatij do zagovornikov/nasprotnikov zakona,"" pravi analitik Matevž Tomšič. ""Tako zagovorniki kot nasprotniki zakona bodo igrali predvsem na čustva ljudi."" Tak primer nagovarjanje čustev je videospot Slovenija je proti. Preberite: Zagovarjajo pravice otrok, a jih hkrati kršijo Zagovornikom večja medijska podpora ""V javnosti bolj opazni zagovorniki zakona, saj imajo precej večjo medijsko podporo,"" meni Tomšič. Da je kredibilnost kampanje zamajana, tudi s strani podpornikov, opozarja tudi Zorko. Žurnal24 main V zadnji številki glasila Ljubljana, ki ga prebivalci dobimo v poštne nabiralnike, namreč župan Zoran Janković poziva h glasovanju za novelo zakona o zakonski zvezi in družinskih razmerjih. To ni edini primer agitiranja mestne občine Ljubljana, ki ni med organizatorji kampanje (je pa Pozitivna Slovenija) v času kampanje. Občina je namreč grad odela v mavrične barve, na pročelju magistrata pa izobesila mavrično zastavo. ""Kakorkoli že je mesto menda nekoč glasovalo za v podobnem primeru in je trditev v oglasu po tej plati formalno točna, gre za tipičen primer uzurpacije medijskega prostora v prid ene opcije. Ne glede na to, ali je nekdo za ali proti glede na referendumsko vprašanje, pa bi moral biti v vsakem primeru proti tovrstnim praksam, ki sodijo v neke druge čase,"" pravi Zorko. sergeja.hadner@zurnal24.si"
https://zurnal24.si/slovenija/desus-erjavca-posilja-v-pokoj-311137,slovenija,311137,"Jurša: Če bi bil na Erjavčevem mestu, bi ponudil odstop Jurša: Če bi bil na Erjavčevem mestu, bi ponudil odstop. Vodja poslanske skupine Desus Franc Jurša je za Planet TV povedal, da je bila predvolilna koalicija, ki jo je predsednik stranke upokojencev Karl Erjavec sklenil z ljubljanskim županom Zoranom Jankovićem, napaka. Zaradi slabega volilnega rezultata in dejstva, da je Erjavec v nedeljo ostal brez poslanskega stolčka, bi Jurša na Erjavčevem mestu ponudil odstop. Anže Petkovšek Desus je na volitvah dobil manj glasov kot Stranka Alenke Bratušek, imeli pa bodo le pet poslancev. Doslej so jih imeli enajst. Jurša je v pogovoru za Planet TV dejal, da je pričakoval najmanj sedem poslanskih mandatov. ""Če bi dobili več kot sedem poslancev, bi nam Janković nekaj prinesel, če pa manj kot sedem, pa nam je Janković nekaj odnesel,"" je dejal. Potrebna je obnova stranke ""Vodstvo in predsednik stranke se morajo sami pri sebi odločiti, kako bodo ravnali. Ker sega zahodna demokracija tudi v Slovenijo bi kazalo, da predsednik ponudi odstop organom stranke, ti pa naj se odločijo o tem. V vsakem primeru moramo začeti obnovo in ureditev stranke,"" je prepričan Jurša, ki bi sam, če bi bil na Erjavčevem mestu, ponudil odstop. dezurni@zurnal24.si"
http://zurnal24.si/svet/nevihtno-nebo-nad-veliko-britanijo-19463,svet,19463,"Nevihtno nebo nad Veliko Britanijo Sever Velike Britanije in Severno Irsko so že drugič v treh dneh zajeli močni vetrovi in nalivi. Neviht se bojijo tudi na Nizozemskem. Zaradi močnih vetrov, ki so pihali s hitrostjo več kot 130 kilometrov na uro, se je na avtocesti na severozahodu države (Wales in Severozahodna Anglija) prevrnilo več tovornjakov. O žrtvah ne poročajo. Zaradi slabega vremena so odpovedali tudi konjske dirke v Cheltenhamu, ki si jih je nameravalo ogledati okoli 55 tisoč ljudi. Močni vetrovi so zajeli tudi Severno Irsko, okoli 750 domov pa je ostalo brez elektrike. Težave povzroča tudi podrto drevje. Po napovedih vremenoslovcev se severu Anglije in jugu Škotske obeta tudi sneženje, za severozahod Anglije pa je še vedno v veljavi opozorilo pred poplavami. Na Nizozemskem so zaradi napovedanih močnih vetrov, ki naj bi pihali več kot 120 kilometrov na uro, odpovedali oziroma preložili več deset letov na amsterdamskem letališču Schipol. Še več letov naj bi odpovedali popoldne, saj naj bi se nevihta celo okrepila."
https://zurnal24.si/svet/izgubljeni-dve-stoletji-dela-raziskovanja-in-znanja-315427,svet,315427,"Velik požar v muzeju: ""Izgubljeni dve stoletji dela, raziskovanja in znanja"" Požar se je bliskovito razširil in zajel vso stavbo. Gasilci se še vedno borijo z ognjem v najstarejši znanstveni instituciji v Braziliji, katere zbirka je obsegala več kot milijon kosov. Pogorel je Nacionalni Muzej Brazilije v Riu de Jeneiru, za katerega nekateri pravijo, da je različica British Museuma v Braziliji. Poročil o žrtvah ni, saj je požar izbruhnil po zaprtju stavbe. Videoposnetki prikazujejo, kako se je požar, ki je izbruhnil v večernih urah, hitro razširil po celotni stavbi. Stavba je imela lesena tla in veliko papirnate dokumentacije, zato se je ogenj tako hitro širil. Epa Brazilski predsednik Michel Temer je dejal, da so izgube tako velike, da za zdaj o višini škode še ne morejo poročati. A massive fire tears through a 200-year-old museum in Rio de Janeiro, lighting up the night and sending plumes of smoke into the air. https://t.co/WzA3iNLKEp pic.twitter.com/MMWu0YbQIg — NBC Bay Area (@nbcbayarea) September 3, 2018 ''To je žalosten dan za vse Brazilce. Dve stoletji dela, študij, raziskovanja in znanja je izgubljenih,'' je zapisal na svojem profilu na Twitterju. Pogorelo tudi okostje dinozavra in ženske Direktor muzeja je za nacionalno televizijo dejal, da se je zgodila ""kulturna tragedija"". V muzeju so hranili tako predmete iz brazilske zgodovine, kakor tudi drugih kurtul, vključno z egipčanski artefakti. Epa V muzeju narodne zgodovine so hranili tudi pomembne kosti dinozavrov ter 12 tisoč let staro okostje ženske - najstarejše, ki so ga našli na območju Severne in Južne Amerike. Stavba je nekoč služila kot rezidenca portugalske kraljeve družine in je letos v začetku leta praznovala 200-to obletnico. dezurni@zurnal24.si"
https://zurnal24.si/sport/moto-sporti/dirkaci-f1-v-izjavi-zagrozili-z-bojkotom-199143,sport,199143,"Dirkači F1 v izjavi zagrozili z bojkotom Vozniki formule 1 so pred nedeljsko dirko za veliko nagrado Nemčije na Nürburgringu zagrozili z bojkotom zaradi zapletov s pnevmatikami na zadnji dirki v Silverstonu.  V izjavi za javnost je združenje voznikov zapisalo, da bodo nemudoma prenehali dirkati, če se bodo pojavili kakršnikoli znaki nevarnosti v zvezi z pnevmatikami. Vozniki so v izjavi zapisali: ""Vozniki združenja velike nagrade izražamo globoko skrb po dogodkih v Silverstonu. Verjamemo, da so pristojni sprejeli potrebne spremembe in da se težave ne bodo ponovile na dirki v Nemčiji. Pripravljeni smo voziti na meji, kot to počnemo zmeraj, to tudi pričakujejo naša moštva, pokrovitelji in navijači. Vendar smo se vozniki odločili, da če se bodo med dirko pojavile podobne težave med veliko nagrado Nemčije, se bomo nemudoma umaknili z dirke, saj ne želimo ogroziti življenj voznikov, šefov ekip in navijačev."" Pirelli obljubil izboljšave Po burni dirki svetovnega prvenstva formule 1 v Silverstonu s štirimi raztrganimi pnevmatikami na dirkalnikih med vožnjo je proizvajalec omenjenih gum Pirelli dejal, da bodo v tovarni za naslednjo dirko okrepili svoje pnevmatike, ki bodo že na dirki ta konec tedna na veliki nagradi Nemčije zato bolj varne. Dirki za VN Nemčije grozi bojkot Pirelli je hitro odreagiral na varnostne zahteve Mednarodne avtomobilistične zveze, italijanski proizvajalec pa bo zdaj na zadnjih gumah zamenjal notranjo ojačitev, namesto žičnatega oboda bo vgrajen kevlarski. Slednji ukrep bi naj znižal temperaturo pnevmatik in zmanjšal nevarnost predrtja. Za dirko na Nürburgringu bodo pri Pirelliju prilagodili le zadnje pnevmatike, medtem ko bodo za veliko nagrado Madžarske 28. julija spremenjene tudi sprednje gume."
https://zurnal24.si/svet/kazen-elona-muska-odrezali-z-vodstva-tesle-316797,svet,316797,"Odrezali legendarnega direktorja Ustanovitelj in prvi mož avtomobilskega tehnološkega podjetja Tesla Elon Musk je dosegel poravnavo z ameriškim nadzornim organom in ne bo več vodil odbora direktorjev podjetja. Podjetje in Musk bosta morala plačati tudi 40 milijonov dolarjev kazni. Gre za posledico njegovega zavajajočega tvitanja, da bo odkupil podjetje in ga umaknil z borze. Ameriška komisija za trgovanje z vrednostnimi papirji (SEC) je preiskavo sprožila po spornem Muskovem tvitu 7. avgusta, da bo odkupil delnice Tesle po 420 dolarjev in da ima sredstva za odkup zagotovljena. To je povzročilo precejšnje razburjenje na borzah in SEC je v četrtek Muska obtožila prevare, saj da je vedel, da za svoje trditve nima trdne podlage. Musk je načrte konec avgusta sicer preklical, obtožbe SEC pa je označil za neutemeljene. Zdaj je dosegel poravnavo. ""Ko podjetja in njihovi vodilni dajejo izjave, morajo delovati odgovorno,"" je po poročanju francoske tiskovne agencije AFP poravnavo komentiral vodja SEC Jay Clayton. Kot je pojasnil, Musk zdaj tri leta ne bo mogel biti predsednik odbora direktorjev. Še vedno bo sicer lahko ostal glavni izvršni direktor družbe. Na čelu odbora direktorjev ga bo nadomestil ""neodvisni predsednik"", je še povedal Clayton. Še dva neodvisna direktorja bo imenovalo podjetje samo, oblikovati pa bodo morali nov odbor neodvisnih direktorjev in vzpostaviti ""dodatne nadzorne mehanizme, da bi nadzorovali Muskove komunikacije"", je še pojasnil Clayton. EPA Kazen v skupni višini 40 milijonov dolarjev - 20 naj bi jih plačalo podjetje, 20 pa Musk iz lastnega žepa - naj bi razdelili med oškodovane vlagatelje. Postopek bo vodilo sodišče. ""Dogovor je namenjen temu, da preprečimo nadaljnje motnje na trgu in oškodovanje delničarjev,"" je komentiral Steven Peikin iz SEC. V petek, dan po objavi tožbe SEC proti Tesli, so delnice padle za okoli 14 odstotkov. Že avgusta, na dan objave spornega tvita pa so izgubile 11 odstotkov vrednosti. Tudi sicer se Tesla sooča s precejšnjimi težavami, zaradi katerih je svoj odhod doslej napovedalo več zaposlenih, med drugim dva direktorja. dezurni@zurnal24.si"
http://zurnal24.si/magazin/film-glasba-tv/od-kod-si-kruhek-134248,magazin,134248,"Od kod si, kruhek? V sklopu festivala Cankarjada 2011, ki se na Vrhniki godi od 4. septembra in bo trajal do 11. septembra,  si z najmlajšimi ob 18. uri na dvorišču kluba Zakon na Vrhniki oglejte otroško predstavo Gledališča Unikat Od kod si, kruhek? V predstavi Od kod si, kruhek? deklica Ana najde v žemljici zlat prstan. Kdo ga je izgubil? Lažnivi trgovec? Morda prijazni pek? Ana obišče še mlinarja in kmeta, pri tem pa se kot za šalo nauči, kako nastane kruh. Gledališče Unikat razveseljuje staro in mlado že od leta 1987. Jedro gledališča je pet igralcev, k ustvarjanju vsake nove predstave pa povabijo zunanje sodelavce. V predstavah želijo s preprostimi stvarmi ustvariti nov čarobni domišljijski svet. Igralci vanj prinesemo svojo otroško razigranost, ki poganja igro v vedno nove zaplete. Otroci pomagajo razplesti zgodbo in se potem veselijo srečnega zaključka. Vstop je prost. V primeru slabega vremena bo predstava potekala v klubu Zakon."
https://zurnal24.si/magazin/odnosi-in-prosti-cas/zenske-skrivnosti-ki-bi-jih-moski-morali-vedeti-260802,magazin,260802,"Ženske skrivnosti, ki bi jih moški morali vedeti Kaj bi moški morali pred seksom vedeti. Dober pogovor je odličen afrodiziak. Za ženske je pogovor zelo pomemben del zveze. Pogovor med sprehodom ali med sproščanjem na kavču je lahko celo odličen afrodiziak, še zlasti, če bo moški svoji dragi povedal, kako rad jo ima.Večina žensk se z videzom obremenjuje. Dvomi se lahko pojavijo tudi v zvezah, ki trajajo že več let. Ženske dobijo občutek, da partnerja ne privlačijo več, zato se pred njim ne želijo več sleči. Če takšno obnašanje zaznate pri svoji partnerki, jo poskusite s komplimenti pomiriti. Seks ni ločen del njenega življenja. Moški imajo dar, ki jim omogoča, da svoje življenje razdelijo na dele, ki drug na drugega ne vplivajo. Tako so tudi po zelo stresnem dnevu pripravljeni na seks, za razliko od žensk, ki v spolnosti uživajo predvsem takrat, ko je za njimi uspešen dan. Pomembno je tudi, kako njen ljubimec z njo ravna, kadar nista v postelji.Orgazem ni najbolj pomembna stvar. Moški svojo spolno moč merijo tudi po tem, ali so sposobni žensko pripeljati do orgazma. Super je, če ženska med seksom doživi orgazem, napaka pa je, če jo ves čas sprašujete, ali vam jo je že uspelo pripeljati v nebesa. Mnoge ženske se namreč obremenjujejo s tem, da niso dosegle orgazma in so zato med seksom pod pritiskom. Seks ni resna stvar. Moški seks jemljejo preresno. Pozabijo na smeh in romantiko. Pomembno je, da se med seksom sprostite in da ne pozabite na igrivost. Ženske cenijo nežne dotike. Nežnejši spol ljubi romantiko, božanje, poljubljanje in držanje za roke. Mnoge se pritožujejo, da se njihovi moški na nežnosti spomnijo le med predigro. Zato, drage dame, ste si krive same. Z masažo in nežnimi dotiki mu pokažite, kako prijetno je, če do nežnosti pride tudi izven spalnice. Po seksu nikar ne zaspite, čeprav bi si želeli. Ženskam so nežnosti po spolnem aktu namreč več kot pomembne."
http://zurnal24.si/sport/nogomet/mackam-najel-svoje-stanovanje-250988,sport,250988,"Mačkam najel svoje stanovanje Pri aretacijah Fifinih funkcionarjev naj bi ključno vlogo odigral nekdanji član izvršnega odbora Chuck Blazer, ki od leta 2011 sodeluje z ameriškim pravosodnim ministrstvom. Nekdanji general Concasafa in dolgoletni član Fifinega izvršnega odbora (1996-2013) Chuck Blazer naj bi po poročanju New York Daily News od leta 2011 sodeloval z ameriškimi oblastmi in ključno pripomogel k aretaciji sedmerice funkcionarjev Mednarodne nogometne zveze (Fifa). Policija aretirala več predstavnikov Fife Tudi afera ni odnesla Blatterja Homer Simpson ve za korupcijo, Blatter ne ''Ime Fife je trenutno umazano'' Blazer je bil leta 2011 osumljen davčne utaje, z oblastmi pa se je takrat pogodil, da bo snemal pogovore z drugimi funkcionarji in tako rešil svojo kožo. Dve leti kasneje ga je s stolčka izvršnega odbora odnesla afera o prejemanju podkupnin. Krivdo je priznal in v zameno za manjšo kazen razkril pomembne informacije, s katerimi naj bi pravosodje naposled zašilo nepoštene funkcionarje.Blazer je v času, ko je delal za Fifo, živel razkošno življenje. Najemnina njegovega stanovanja v New Yorku je znašala 18.000 dolarjev na mesec, vrednost njegovega hummerja H2 pa je ocenjena na 49 tisočakov. Prepotoval je svet in se družil z veljaki, kot so Bill Clinton, Nelson Mandela, princ William in Vladimir Putin. Svoje srečanje z ruskim predsednikom je opisal takole: ''Pogledal me je z resnim izrazom in brez nasmeška dejal: veš, izgledaš kot Karl Marx.'' Nekdanji funkcionar, ki naj bi prejel več kot 15 milijonov dolarjev podkupnin, je denar porabil tudi v bizarne namene. Tako je na primer za stanovanje, v katerem so živele njegove mačke, plačeval 6000 dolarjev na mesec. ''Blazer je živel v 49. nadstropju stanovanja z mesečno najemnino 18.000 dolarjev, sosednje stanovanje za 6000 dolarjev pa je bilo namenjeno njegovim neukrotljivim mačkam,'' piše NY Daily News.Kakšno vlogo je pri nedavnih aretacijah odigral Blazer, še ni povsem znano, domneva pa se, da je s posnetki preiskovalcem priskrbel kar nekaj obremenilnih dokazov."
http://zurnal24.si/sport/zimski-sporti/kranjec-garati-na-polno-za-olimpijsko-sezono-185816,sport,185816,"Kranjec: ""Garati na polno za olimpijsko sezono"" Potem ko so slovenski smučarski skakalci pod vodstvom Gorana Janusa poskrbeli za zgodovinsko skakalno sezono, so vsi po vrsti z mislimi že v naslednji, olimpijski. Vsi razmišljajo o čim boljši priprave na zimske igre v Sočiju prihodnje leto. Prvo ime slovenske reprezentance je bil to zimo Peter Prevc oziroma Pero mišica, kot ga kličejo reprezentančni kolegi. Potem ko je dolgo časa čakal prve posamične stopničke v zimi, je veliki preboj zanj prišel takrat, ko je bilo to najbolj pomembno. Na svetovnem prvenstvu v Predazzu je osvojil dve kolajni, bron na srednji in srebro na veliki skakalnici, odličji pa sta bili pravi obliž za zbadanje reprezentančnih kolegov Roberta Kranjca, Jake Hvale in Jurija Tepeša, ki so to zimo vsi stali na odru za zmagovalce tudi na posamični tekmi. Slovenski dan: Zmaga Tepeša, Prevc 3., Kranjec 6. Skakalec iz Dolenje vasi, ki je septembra dopolnil komaj 20 let, pa je le dočakal tudi prve posamične stopničke v svetovnem pokalu, ko je na prvi planiški tekmi osvojil drugo mesto, na zadnji tekmi sezone pa je bil tretji. ""Dolgo časa sem čakal na te stopničke in jih končno dočakal. In to ravno pred domačimi navijači. Saj sem rekel: kdor čaka, dočaka,"" je svoje prve posamične stopničke v svetovnem pokalu s širokim nasmeškom pospremil Prevc, ki je danes v žep pospravil še bron. ""Lani sem moral sezono zaradi poškodbe predčasno končati, zato sem moral letos malo nadoknaditi, kar mi je tudi uspelo. Če se ozrem nazaj, sploh na svetovno prvenstvo, kjer sem osvojil dve kolajni, mislim, da je to tisto, kar mi bo najbolj ostalo v spominu. Takoj zatem pa ta izjemen planiški vikend in zelo rad se bom spominjal vseh teh trenutkov,"" je o izjemni sezoni dejal Prevc. Dodal je še, da je v tem trenutku zaradi dobre forme kar malce žalosten, da je sezone konec, da pa bo že jutri drugače. ""Ko sem bom jutri zbudil, bom najbrž rekel: 'Hvala Bogu, da je konec,' ker imam že vsega dovolj in sem malce utrujen."" Za Kranjca kljub vsemu uspešna sezona Kot najboljši slovenski skakalec je tudi to zimo v svetovnem pokalu končal 31-letni Kranjec, ki je bil ob koncu sezone šesti. Vso sezono je bil pravi kapetan ekipe in vpisal tudi pet uvrstitev na zmagovalni oder; v Vikersundu je zmagal, v Saporu je bil drugi, osvojil pa je še tri tretja mesta (Saporo, Vikersund, Oslo). Manj od načrtov je dosegel na SP, a kljub temu je sezono ocenil za uspešno. ""Po tako spodbudni sezoni in vseh teh uspehih se bom lahko v miru spočil, odšel na dopust in nato začel 'na polno' garati za olimpijsko sezono. Ne bo mi treba nič razmišljati ali kaj novega ustvarjati, ampak se bom le držal koncepta, po katerem vadimo. Vem, kje imam še rezerve za naslednje leto. Zato bom imel poleti ogromen motiv za delo. Vsak dan sem z mislimi pri olimpijskih igrah,"" je dejal Kranjec. Eden ključnih članov slovenske vrste je bil tudi Tepeš, ki je sezono kronal z zmago na zadnji tekmi pod Poncami in tako ostal v zgodovino zapisan kot zadnji zmagovalec letalnice bratov Gorišek. ""Sezono lahko ocenim z eno besedo: odlično! Vse mi je šlo po načrtih. Sezona se je razpletla bolje, kot sem si lahko želel,"" je dejal 24-letnik. Saša Despot Hvala: ""Precej boljše od pričakovanj"" Tudi Hvala, četrti član letos izjemne štiriperesne deteljice, ki v Planici zaradi slabše forme ni letel, svojo sezono ocenjuje s presežniki. Postal je dvakratni mladinski svetovni prvak in prišel tudi do prve zmage v svetovnem pokalu. ""Super! Jaz res nisem pričakoval, da bom že prvo sezono v svetovnem pokalu dosegal tako visoke rezultate. Že pred sezono sem poudaril, da je moj edini cilj čim več uvrstitev med dobitnike točk in da čim večkrat naredim tri dobre skoke na en dan,"" je uvodoma dejal Hvala, ki je ta konec tedna v Planici tudi skrbel za dobro voljo v ekipi, da njegovi reprezentančni kolegi na vrhu letalnice niso bili preveč živčni. ""Po zmagi v Klingenthalu je šla forma nekoliko navzdol, kar je normalno, saj se pri skokih stvari lahko zelo hitro obrnejo. Sploh pri nas mladih, ki še nimamo toliko izkušenj. Zelo sem si želel nastopiti v Planici pred domačimi navijači, ampak ni šlo in prepričan sem, da je tako bolje, saj ser v skokih ne sme izsiljevati rezultata za vsako ceno. Ne nazadnje smo ta konec tedna videli kar nekaj grdih padcev. Če potegnem črto pod sezono, lahko rečem le: super!"""
http://zurnal24.si/sport/nogomet/real-znova-nekoliko-lazje-diha-153509,sport,153509,"Real znova nekoliko lažje diha Real Madrid je v 33. kolu španskega prvenstva v mestnem derbiju s 4:1 odpravil Atletico in prednost pred Barcelono znova povišal na štiri točke. Na Calderonu s hat-trickom blestel Cristiano Ronaldo. Katalonci so že v torek brez večjih težav s 4:0 odpravili Getafe. Zmaga posvečena Ericu Abidalu, čigar operacija je trajala devet ur. Po nekaj slabših predstavah je Real Madrid v 33. kolu lige BBVA gostoval pri mestnem tekmecu Atleticu. V primeru novega spodrsljaja bi se lahko Barcelona približala le na dve ali celo na eno samo točko, toda varovanci Joseja Mourinha so pokazali pravi karakter in slavili s 4:1. Katalonci pred sobotnim El Clasicom tako znova zaostajajo za štiri točke. • Pepe brcnil soigralca, ""enajstmetrovka"" nad Ronaldom• Karanka ostro obtožil sodnike• Realu na derbiju z Valencio (le) 0:0Prvo ime srečanja na stadionu Vicente Calderon je bil s hat-trickom Cristiano Ronaldo. Portugalec je prvič udaril v 25. minuti, ko je s prostega strela meril natančno v zgornji levi kot domačih vrat. Evrogol. Galaktiki so tudi na odmor odšli z enim zadetkom prednosti, ki pa ga je v 55. minuti po predložku in natančnem strelu z glavo izničil Radamel Falcao. Igralci Reala so potrebovali nekaj minut, da so se pobrali po šoku, nato pa je v 68. minuti znova zadel Ronaldo, tokrat je bil natančen iz leve strani. CR je tretji zadetek zabil v 83. minuti, ko je bil natančen iz najstrožje kazni. Zadnji žebelj v krsto Atletica pa je v 88. minuti zabil Jose Callejon. Barca zmagala, Abidal operiran ""Vrnili smo se po velikanski razliki in počutimo se kot kolesarji. Najtežji nalogi sta zadnji kilometer in prehitevanje vodilnega,"" je s slikovito prispodobo postregel Andoni Zubizarreta, športni direktor Barcelone, ki je zmago posvetila Ericu Abidalu. Slednji je že uspešno opravil presaditev jeter. V 22. minuti, to številko namreč nosi Francoz, je Nou Camp začel spontano ploskati, za kar se je nekdanji vratar prisrčno zahvalil gledalcem. Kot poroča katalonski športni časnik Mundo Depotrivo, je operacija potekala od treh popoldne do polnoči, igralca pa so nato premestili na oddelek intenzivne nege. Barcelona naj bi v naslednjih urah z uradnim sporočilom za javnost pojasnila več okoliščin operacije. Čilski napadalec Alexis Sánchez je prispeval dva gola k Barcelonini zmagi 4:0 nad Getafejem. Lionel Messi je dosegel svoj 39. ligaški in 61. skupni gol sezone. En zadetek pa je prispeval tudi Pedro. Katalonci so tako za Realom, ki v sredo igra z Atléticom, le točko v ozadju. Celotna ekipa Barcelone se je v nedeljo zbrala na pikniku pri Abidalu, ki je prestal presaditev jeter. Rezervni vratar José Manuel Pinto je prek Twitterja objavljal fotografije z veselega druženja, kjer sta Abidal in Gerard Piqué na koncu oblečena končala v bazenu. Španska liga, 33. kolo: Barcelona : Getafe 4:0 (2:0)Sánchez (13, 73), Messi (44), Pedro (75) Osasuna : Espanyol 2:0 (0:0)Garcia (53, 68)RK: Coutinho (Espanyol, 54) Real Sociedad : Real Betis 1:1 (0:0)Vela (55), Martin (70) Granada : Athletic Bilbao 2:2 (1:0)Jaime (2), Geijo (74); Llorente (81), Susaeta (89) Sporting Gijon : Levante 3:2 (1:1)Trejo (22), Lora (74), Sangoy (84); Valdo (16), Kone (63) Valencia : Rayo Vallecano 4:1 (1:0)Jonas (41, 76/11-m), Alba (68), Hernandez (86); Costa (70) Atlético Madrid : Real Madrid 1:4 (0:1)Falcao (55); Cristiano Ronaldo (25, 68, 83/11-m), Callejon (87) Villarreal : Málaga 2:1 (0:0)Senna (83/11-m), Pérez (90); Cazorla (65)RK: Kameni (81/Málaga) Ob 21.00:Racing Santander – Mallorca Ob 22.00:Sevilla – Zaragoza"
https://zurnal24.si/magazin/vip/za-cannes-izbrala-zaveso-82558,magazin,82558,"Za Cannes izbrala zaveso Pevka skupine Gossip Beth Ditto je znova presenetila s svojo pojavo. Za gala rdečo preprogo na canneskem filmskem festivalu naj bi se oblekla v zaveso.  Medtem ko je večina zvezdnic v Cannesu oblečena v imena oblikovalcev visokih mode, se naj bi 29-letna Beth Ditto odločila kar za zavese. Mediji pišejo, da si je ameriška pevka ogrnila babičino zaveso iz dnevne sobe. Zlobni jeziki namigujejo, da Beth ni našla primerne slavnostne obleke za svojo postavo in ji zato ni preostalo drugega kot, da si jo potegne iz karnise. Beth si je v Cannesu ogledala film Hors La Loi (Outside the Law), pred tem pa s skupino Gossip nastopila na tamkajšni televizijski postaji. Ali se je Beth, ki s svojo skupino 25. junija prihaja v Ljubljano, res odločila za poceni oblačilo, presodite v galeriji."
http://zurnal24.si/sport/paolini-ostal-roznat-cetrta-etapa-battaglinu-192586,sport,192586,"Paolini ostal rožnat, četrta etapa Battaglinu Italijan Enrico Battaglin (Bardiani) je zmagovalec četrte etape kolesarske dirke po Italiji, 246 kilometrov dolge preizkušnje od Policastra do Serre San Bruna. Skupno vodstvo je po etapi, ki sta jo zaznamovala dež in skupinski sprint glavnine, obdržal njegov rojak Luca Paolini (Katjuša). Enrico Battaglin si je zmago privozil v zadnjem vzponu in si priboril nekaj metrov prednosti pred tekmeci, Luca Paolini, vodstvo je prevzel po ponedeljkovi etapi, pa je preizkušnjo končal v prvi deseterici in tako obdržal rožnato majico. Izgubil pa je eden od favoritov, Britanec Bradley Wiggins (Sky), ki v primerjavi s Paolinijem v skupnem seštevku zdaj zaostaja 34 sekund in je z drugega mesta padel na šesto. Prav zadnji kilometri etape so bili najbolj razburljivi. Najprej je z napadom poizkusil 37-letni Danilo Di Luca. Skupaj s Kolumbijcem Robinsonom Chalapudom sta bežala vse do zadnjega kilometra, ko ju je glavnina vendarle ujela. V zadnjih metrih je največ moči in znanja pokazal 24-letni Battaglin, eden najbolj nadarjenih italijanskih kolesarjev, ki je s tem prišel do uspeha kariere. Hkrati je tri kilometre pred ciljem prišlo do manjšega padca, v katerega je bil udeležen tudi Wiggins. Čeprav se Britanec ni znašel na tleh, pa ga je incident stal dragocenih sekund. Vodstvo njegove ekipe se je pritožilo, vendar je tekmovalna žirija ocenila, da Wiggins ni bil oškodovan, zato so rezultati ostali nespremenjeni. Slovenci daleč zadaj Slaba etapa je za tremi slovenskimi predstavniki, ki so v cilj prišli s skoraj 17 minutami zaostanka. Grega Bole je tako v skupnem seštevku nazadoval za 54 mest in je zdaj 94., Robert Vrečer je 133., Luka Mezgec pa 167. V sredo je na sporedu še ena pretežno ravninska etapa. Šteje 205 kilometrov od Cosenze do Matere, odločitev pa bo verjetno padla v zadnjih kilometrih, ki imajo rahel vzpon. Dirka po Italiji, četrta etapa, rezultati: 1. Enrico Battaglin (Ita/Bardiani Valvole) 6:14:192. Fabio Felline (Ita/Androni Giocattoli)3. Giovanni Visconti (Ita/Movistar)4. Rigoberto Uran (Kol/Sky)5. Arnold Jeannesson (Fra/FDJ)6. Cadel Evans (Avs/BMC)7. Benat Intxausti (Špa/Movistar)8. Ryder Hesjedal (Kan/Garmin)9. Robert Kiserlovski (Hrv/RadioShack)10. Luca Paolini (Ita/Katjuša) vsi isti čas...115. Robert Vrečer (Slo/Euskadi) + 16:53134. Luka Mezgec (Slo/Argos Shimano)148. Grega Bole (Slo/Vacansoleil) oba isti čas... Skupno: 1. Enrico Paolini (Ita/Bardiani Valvole) 15:18:512. Rogoberto Uran (Kol/Sky) + 0:173. Benat Intxausti (Špa/Movistar) 0:264. Vincenzo Nibali (Ita/Astana) 0:315. Ryder Hesjedal (Kan/Garmin) 0:346. Bradley Wiggins (VBr/Sky) 0:347. Giampaolo Caruso (Ita/Katjuša) 0:368. Sergio Henao (Kol/Sky) 0:379. Mauro Santambrogio (Ita/Vini Fantini) 0:3910. Cadel Evans (Avs/BMC) 0:42...94. Grega Bole (Slo/Vacansoleil) 19:20133. Robert Vrečer (Slo/Euskaltel Euskadi) 26:41167. Luka Mezgec (Slo/Argos Shimano) 32:24..."
http://zurnal24.si/sport/najkoristnejsi-igralec-ne-igra-v-nhl-264381,sport,264381,"Najkoristnejši igralec ne igra v NHL Hokejisti iz pacifiške skupine so zmagovalci letošnjega dodobra spremenjene tekme zvezd v hokejski ligi NHL. Vodstvo severnoameriške hokejske lige NHL je v Nashvillu priredilo v tej sezoni močno spremenjeno tekmo zvezdnikov, smetano pa so pobrali igralci iz pacifiške skupine, ki so v velikem finalu ugnali tekmece iz atlantske skupine z 1:0. Letošnja tekma zvezdnikov v središču country glasbe je minila v novem formatu. Namesto tradicionalne tekme igralcev vzhodne in zahodne konference so priredili turnirski sistem s štirimi moštvi, za vsako ekipo pa so lahko na ledu nastopili le po trije igralci. Iz vsake od štirih divizij je bilo sicer v ekipi po enajst igralcev, tekme pa so bile dolge po 20 minut. MVP član razvojne ekipe Montreala Spremenjen format je vnesel kar nekaj nemira med najboljšimi hokejisti na svetu, marsikateri zvezdnik se je odpovedal vikendu v Nashvillu, nekateri od njih so celo javno zaprosili, da ne glasujejo za njih. V teh okoliščinah so se zmage veselili igralci iz pacifiške skupine, največjo nagrado v vrednosti milijon ameriških zelencev pa je pobral 33-letni Scott, ki ga je Montreal sredi tega meseca odkupil od Arizone, nato pa ga poslal v svojo takoimenovano razvojno ekipo St. John's IceCaps na Novo Funlandijo. Na sporedu so bile še druge ""zabavne"" kreacije najboljših hokejistov v ligi NHL. V veščinah je zmagal Dylan Larkin (Detroit) in podrl 20 let star rekord Mika Gartnerja. Shea Weber (Nashville) je ubranil naslov v najhitrejšem strelu in za malenkost zgrešil rekord Zdena Chare, ki je pred štirimi leti plošček udaril s hitrostjo 173,8 kilometra na uro. John Tavares (New York Islanders) je bil najboljši v natančnem streljanju. Od petih strelov je zadel štiri tarče, medtem ko je bil P. K. Subban (Montreal) najbolj iznajdljiv pri izvajanjih protinapadov. Pri ekipnem izvajanju kazenskih strelov so slavili hokejisti iz vzhodne konference, izkazal pa se je vratar Robert Luongo (Florida), ki je zaustavil vseh devet strelov."
https://zurnal24.si/svet/merklova-prisluskovanje-med-prijatelji-ni-sprejemljivo-210205,svet,210205,"Merklova: Prisluškovanje med prijatelji ni sprejemljivo Domnevno prisluškovanje ameriške agencije za nacionalno varnost (NSA) nemški kanclerki Angeli Merkel še vedno razburja. O tem obodo govorili tudi na vrhu EU.  Evropska unija se je danes odzvala na zadnje novice o ameriškem vohunjenju v Evropi. Ob tem so se v Bruslju zavzeli za ""odločno in enotno"" stališče glede varovanja podatkov. Hkrati so poudarili, da so prenosni telefoni evropskih komisarjev varni pred prisluškovanjem, poročajo tuje tiskovne agencije. ""Varstvo podatkov mora veljati, ne glede na to, ali gre za elektronsko pošto državljanov ali prenosni telefon Angele Merkel. Zdaj je čas za ukrepanje in ne samo deklaracije na vrhu EU,"" je v Bruslju izjavila neimenovana tiskovna predstavnica evropske komisarke za pravosodje Viviane Reding. S tem se je navezala na zakon o varovanju podatkov, ki je zaradi različnih stališč med 28 državami članicami EU blokiran več mesecev. Sprejem zakonodaje ""bi bil izraz neodvisne Evrope, saj bi to Evropi dalo kredibilnost do ZDA, ji dalo odločen in enoten glas v tej zadevi. Samo če smo enotni, smo kredibilni"", so poudarili v Bruslju. Mediji: Merklova ne uporablja varnega telefona - Mobilni telefon, ki ga zasebno pogosto uporablja nemška kanclerka Angele Merkel, ni odobren kot varen, poročajo nemški mediji. Ob tem opozarjajo, da je to v nasprotju z zakonodajo. Zunaj pisarne namreč Merklova pogosto uporablja enostaven mobilni telefon, takšnega kot milijoni drugih Nemcev. Po navedbah nemške agencije za digitalno varnost BSI ta telefon ni označen kot varen. Nemški Süddeutsche Zeitung ob tem opozarja, da nemška zakonodaja prepoveduje razpravo o vladnih skrivnostih prek necertificiranih naprav. Takega telefona zvezna kanclerka niti ne bi smela nositi s sabo, saj je na ta način prelahko določiti njen položaj in dostopati do podatkov, pa izpostavlja Frankfurter Allgemeine Zeitung (FAZ). Telefon, ki naj bi ga zasebno uporabljala Merklova, menda pripada njeni stranki CDU. Pri tem pa ne gre za katerega od modelov, ki so trenutno odobreni za nemške visoke uradnike. FAZ sicer navaja, da je v praksi pravila težko spoštovati tudi zato, ker naj ne bi obstajal varni telefon, s katerim bi bilo mogoče tako telefonirati kot tudi na primer pošiljati elektronsko pošto. ""Varni"" telefoni naj bi bili tudi počasni in okorni. Med potovanjem v Silicijevo dolino je tudi nemški minister za gospodarstvo Philipp Rösler dejal: ""Vsi vedo, da uporabljamo svoje zasebne telefone, čeprav je prepovedano."" O prisluškovanju tudi na vrhu EU O aferi z ameriškim prisluškovanjem v Evropi naj bi govorili tudi na vrhu EU, ki se začne drevi. ""Menim, da bomo o tem govorili,"" je po poročanju nemške tiskovne agencije dpa dejala predsednica Litve, trenutno predsedujoče EU, Dalia Grybauskaite. ""Prisluškovanje med prijatelji ni sprejemljivo"" Teme prisluškovanja se je že ob prihodu na vrh lotila nemška kanclerka Angela Merkel. Kot je ponovno zatrdila, je ameriškemu predsedniku Baracku Obami jasno povedala, da prisluškovanje med prijatelji absolutno ni sprejemljivo. ""Ne gre le zame, ampak za vse državljane,"" je menila. ""Potrebujemo zaupanje med prijatelji in moramo ga spet vzpostaviti. Smo zavezniki, a zavezništvo lahko temelji samo na zaupanju,"" je bila jasna. Neimenovani francoski vir pa je danes napovedal, da naj bi se Merklova, ki so jo razjezile novice, da naj bi Američani prisluškovali njenemu prenosnemu telefonu, o tem ob robu vrha pogovarjala s francoskim predsednikom Francoisom Hollandom. Ob tem je neimenovani tiskovni predstavnik Evropske komisije danes v Bruslju še dejal, da so prenosni telefoni evropskih komisarjev po oceni pristojnih oblasti varni pred prisluškovanjem. ""Ne dvomimo, da so telefonske napeljave v celoti varne,"" je dejal tiskovni predstavnik. Dodal je, da to velja tudi za prenosni telefon predsednika Evropske komisije Joseja Manuela Barrosa."
http://zurnal24.si/magazin/erotika-ni-le-crno-bela-50569,magazin,50569,"Erotika ni le črno-bela V galeriji TR3 in Narodni galeriji bo od 1. junija gostovala erotična razstava Roberta Mapplethorpa. Že čez dober teden prihaja k nam pregledna razstava velikega imena fotografije 20. stoletja – Američana Roberta Mapplethorpa (1946–1989), ki se bo prekrila z 20. obletnico njegove smrti. Na ogled bo 117 Mapplethorpovih del, ki na trgu dosegajo zelo visoke cene – leta 2006 je bil njegov portret Andyja Warhola iz leta 1987 prodan kar za 643.200 dolarjev. Fotografije, med katerimi so tudi njegovi najzgodnejši portreti prijateljev in sodelavcev iz sedemdesetih let, bodo razdeljene v šest sklopov: Avtoportreti, Obrazi, Ženske, Meso in fetiš, Rože ter Kipi. Iskal je idealne oblike V Narodni galeriji bodo na ogled fotografije cvetja in neoklasicističnih skulptur, v katerih je iskal idealne oblike. V galeriji TR3 pa bodo razstavljeni številni Mapplethorpovi portreti: Patti Smith, Isabella Rossellini, Arnold Schwarzenegger, Grace Jones in drugi. Mapplethorpe, ki je zaradi aidsa umrl star 42 let, je veljal za precej kontroverznega tudi zaradi eksplicitnih homoerotičnih del."
https://zurnal24.si/slovenija/zaradi-prenove-do-ponedeljka-zaprt-del-drenikove-ulice-v-ljubljani-319192,slovenija,319192,"Zaradi prenove do ponedeljka zaprt del Drenikove ulice v Ljubljani Zaradi del bodo danes ob 9. uri za ves promet zaprli odsek Drenikove ulice med Celovško cesto in Verovškovo ulico v Ljubljani. Zapora bo trajala do ponedeljka, v tem času pa bo obvoz urejen po Dunajski, Tivolski in Celovški cesti, so sporočili iz ljubljanske občine. Po spremenjeni trasi bodo vozili tudi mestni avtobusi na liniji 22. Mestni avtobusi na liniji 22 bodo v času zapore vozili po trasi Celovška cesta - Litostrojska cesta - Goriška ulica - Drenikova ulica. V sklopu preureditve dela Drenikove ulice bodo več prostora dobili pešci in kolesarji, preurejeno bo tudi križišče s Celovško cesto. Dela naj bi bila zaključena do 10. decembra, izvedla jih bo družba Prenova-gradbenik, vrednost vseh del pa je skoraj 2,7 milijona evrov brez DDV. Poleg prenove ulice, ki predstavlja del diagonalne prometne povezave med Bežigradom in Šiško, ter ureditve površin za kolesarje in pešce bo Energetika Ljubljana izvedla tudi prenovo plinovodnega in vročevodnega omrežja med Maurerjevo ulico in Celovško cesto. dezurni@zurnal24.si"
https://zurnal24.si/sport/nogomet/v-22-minuti-na-semaforju-izid-2-2-318553,sport,318553,"Olimpija se je vrnila iz velikega zaostanka V nedeljo je bila na sporedu glavnina 15. kola elitne slovenske nogometne lige. Olimpija in Domžale z remijem, Maribor z visoko zmago. Ljubljančani so po treh zaporednih zmagah, tudi odmevni v Mariboru, s katero so se približali vodilni ekipi, tokrat v derbiju z Domžalami osvojili ""le"" točko in tako ima Maribor zdaj znova večjo prednost štirih točk. Čeprav so zeleno-beli pod vodstvom Zorana Barišića še neporaženi, pa so lahko vseeno z razpletom zadovoljni, saj so do točke prišli šele v izdihljajih tekme. Na drugi strani so se Domžalčani pokazali v dobri luči, a na zmago čakajo vse od 26. septembra. Začetek tekme je minil v prevladi Olimpije in nekaj spornih sodniških odločitvah. Ljubljančani so povedli v 15. minuti, potem ko je po nekaj hitrih podajah Andresa Vombergarja, Marka Putinčanina in Asmirja Suljića v kazenskem prostoru do strela prišel slednji, zadel prečko, od nje pa se je žoga po oceni sodnikov odbila čez golovo črto, čeprav je televizijski posnetek pokazal, da bi lahko bila odločitev tudi drugačna. Že v naslednjem napadu pa je Erik Boakye na drugi strani s prekrškom zaustavil Gregorja Sikoška, Damir Skomina pa je pokazal na belo točko, čeprav so domači nogometaši menili, da je bil prekršek storjen zunaj šestnajsterca. Z bele točke je bil s ""panenko"" zanesljiv Senijad Ibričić, ki je dosegel svoj peti gol sezone. 🔥Gol❗️Z enajstmetrovke je izid na 1:1 poravnal Senijad Ibričić! #goool #sportalgoool #football #soccer #footballseason #plts #footballplayer #footballlive #goal @nkolimpija @NKDomzale pic.twitter.com/dI5KbErGzW — Sportal Goool (@SportalGoool) November 4, 2018 V 26. minuti je s ""škarjicami"" po kotu poskusil Putinčanin, a je bil Ajdin Mulalić dovolj zbran, že v 28. minuti pa so Domžale povedle, ko je po podaji Ibričića v protinapad stekel Shamar Nicholson in nato v dvoboju ena na ena premagal Aljaža Ivačiča. 🔥Gol❗️@NKDomzale do vodstva v Stožicah! Aljaža Ivačiča je premagal Shamar Nicholson.#goool #sportalgoool #football #soccer #footballseason #plts #footballplayer #footballlive #goal @nkolimpija pic.twitter.com/2Vi5hAapU8 — Sportal Goool (@SportalGoool) November 4, 2018 Nov zadetek so gledalci videli že v 34. minuti, ko je po podaji z leve strani Vombergar žogo z glavo podaljšal na desno stran, kjer se je odlično znašel Rok Kronaveter in z glavo dosegel svoj sedmi zadetek sezone. 🔥Gol❗️@nkolimpija do izenčenja! Na 2:2 je izid z glavo poravnal Rok Kronaveter.#goool #sportalgoool #football #soccer #footballseason #plts #footballplayer #footballlive #goal @NKDomzale pic.twitter.com/rrtYZSSZob — Sportal Goool (@SportalGoool) November 4, 2018 A Domžalčani so spet takoj odgovorili in v 37. minuti znova povedli, in sicer je po podaji Ibričića z desne strani z več kot 25 metrov zadel Dario Melnjak. 🔥Gol❗️Novo vodstvo @NKDomzale! Po strelu z več kot 25 metrov je za vodstvo gostov s 3:2 zadel Dario Meljnak.#goool #sportalgoool #football #soccer #footballseason #plts #footballplayer #footballlive #goal @nkolimpija pic.twitter.com/JLY0WeALFs — Sportal Goool (@SportalGoool) November 4, 2018 V drugem polčasu je prvi resneje zagrozil Kronaveter, ko je z leve streljal z glavo, a bil premalo natančen. Malce pozneje je po kotu prav tako z glavo poskusil Aris Zarifović, a žogo iz bližine poslal čez prečko. Po dveh zapravljenih priložnostih Olimpije pa so v 61. minuti četrtič na tekmi zadeli Domžalčani. Po dolgi Mulalićevi podaji je Zarifović ob Nicholsonu slabo posredoval, ta mu je odvzel žogo in premagal Ivačiča. 🔥Gol❗️@NKDomzale četrtič v polno! Še drugič na tekmi je zabil Shamar Nicholson.#goool #sportalgoool #football #soccer #footballseason #plts #footballplayer #footballlive #goal @nkolimpija pic.twitter.com/SILuYWyGQm — Sportal Goool (@SportalGoool) November 4, 2018 V 75. minuti je Jucie Lupeta imel izjemno priložnost, a je bil v dvoboju z Mulalićem uspešnejši slednji. V 77. minuti je Adam Gnezda Čerin igral z roko v kazenskem prostoru, zaradi česar je sledila najstrožja kazen. To je uspešno izvedel Kronavater. V 86. minuti so zeleno-beli izenačili, saj so zadeli po novi najstrožji kazni. To je zakrivil Gaber Dobrovoljc s prekrškom nad Ivanom Lendrićem, z bele točke pa je bil spet natančen Kronaveter, ki je zdaj pri devetih golih in sam na vrhu lestvice strelcev. 🔥Gol❗️ Rok Kronaveter je spet zadel z enajstih metrov in postavil končni izid 4:4!#goool #sportalgoool #football #soccer #footballseason #plts #footballplayer #footballlive #goal @NKDomzale @nkolimpija pic.twitter.com/MP55qppyPz — Sportal Goool (@SportalGoool) November 4, 2018 V Celju počila petarda Celjani so poleti v Ljudskem vrtu Mariboru odvzeli točko, tokrat pa so po dveh zaporednih zmagah hitro uvideli, da podaljšanja niza ne bo. Maribor, ki je igral precej oslabljen (med drugim brez Dina Hotića, Martina Milca, Jana Mlakarja, Jasmina Mešanovića, Martina Kramariča), je namreč že v uvodnih minutah prišel do zanesljive prednosti. To je do konca le še plemenitil in tako z desetimi zmagami ostaja na vrhu prvenstvene lestvice. Celje, ki je doživelo najvišji domači poraz proti Mariboru, ostaja v sredini lestvice. Prvi je sicer zagrozil Mitja Lotrič, ki je v četrti minuti streljal previsoko z roba kazenskega prostora. V sedmi pa je Maribor povedel, ko je po podaji Aleksa Pihlerja z desne strani z glavo natančno meril Marcos Tavares in prišel do svojega drugega gola sezone in 142. slovenske prvoligaške kariere. Že v 15. minuti so izbranci Darka Milaniča vodili z 2:0, potem ko je najprej streljal Tavares z leve strani, Matjaž Rozman je žogo odbil, a le do Luke Zahovića, ki je iz bližine zadel šestič v sezoni. Le malce zatem so imeli vijolični na voljo najstrožjo kazen, ki jo je s prekrškom nad Pihlerjem zakrivil Žan Benedičič. Za strel se je odločil Zahović, a to storil slabo, tako da je Rozman poskus obranil. Celjski vratar se je izkazal tudi v 25. minuti v dvoboju s Tavaresom, minuto pozneje pa je znova pobiral žogo iz svoje mreže. Po kotu in zmedi v kazenskem prostoru je z glavo zadel Gregor Bajde. V 31. minuti je Rozman obranil še Pihlerjev strel, na drugi strani pa je Jasmin Handanović posredoval po strelih Jakoba Novaka in Lotriča. V 50. minuti je Maribor še povišal vodstvo, po kotu in podaji Blaža Vrhovca je četrti gol v sezoni dosegel Saša Ivković. Malce pozneje je Rozman ustavil nov nevaren strel Tavaresa, a se je izkušeni napadalec med strelce znova vpisal v 59. minuti, ko je zadel s približno osmih metrov po podaji Denisa Klinarja in napaki Dušana Stojinovića. Profimedia Lotrič je v 65. minuti znova poskusil pri Celjanih, toda Handanović je bil pripravljen, tako kot tudi po strelu Daria Vizingerja v 77. minuti, na drugi strani pa je bil le malce premalo natančen Zahović v 85. minuti. Dramo po festivalu zadetkov odločil najstnik Nedeljski spored Prve lige TS se je začel s tekmo v Kranju, kjer je Triglav v derbiju začelja pričakal Krško in na dramatičen način prišel do pomembne zmage (4:3). Kranjčani in Krčani so se na prvem medsebojnem dvoboju v sezoni razšli brez zmagovalca. Dolgo časa je kazalo, da bo tudi tokrat tako, a v sodniškem dodatku so gostitelji le prišli do svoje prve zmage po štirih zaporednih porazih. Tako so današnjemu tekmecu, ki je na zadnjem mestu lestvice, pobegnili za tri točke. SNL Šport Štirje zadetki v Novi Gorici Maloštevilni gledalci v Kranju so v prvem polčasu videli kar štiri zadetke. Prvega v osmi minuti, ko je Dalibor Volaš goste popeljal do vodstva s strelom iz bližine. Krčani so imeli v deseti minuti novo lepo priložnost, ko je Ante Vukušić stekel v protinapad, Luka Čadež je stekel iz vrat, krški napadalec ga je preigral, nato pa ga je blokiral Tilen Mlakar. Minuto pozneje pa je Krško podvojilo prednost, potem ko je Marco da Silva streljal z leve strani, žogo poslal čez Čadeža v vratnico, od nje pa se je žoga odbila v mrežo. V 15. minuti so gosti dosegli še en zadetek, a so ga sodniki razveljavili zaradi Vukušićevega prepovedanega položaja. Profimedia V 18. minuti pa so se razveselili tudi domači navijači, saj je Tom Žurga znižal zaostanek, ko je po podaji Luke Majcna z desne strani zadel iz bližine. Majcen je bil v vlogi podajalca tudi v 22. minuti, ko je Egzon Kryeziu s približno 15 metrov z leve strani zadel za 2:2. Do konca polčasa so bili gosti nevarni še v 31. minuti, ko je Marin Perić streljal iz bližine malce z leve strani, izkazal pa je kranjski vratar. Domači pa so nase opozorili še v 37. minuti, ko so v eni akciji dvakrat streljali, obakrat pa je bil na mestu Marko Zalokar. Slednji pa je že v 48. minuti moral znova v mrežo po žogo, potem ko je stekel iz vrat, a ga je preigral Tom Žurga in zadel za 3:2. Za Žurgo je bil to četrti gol v sezoni. Že devet minut pozneje pa so se v igro vrnili Krčani, ko je iz bližine po Volaševi podaji zadel še Marin Perić. Sledilo je obdobje brez priložnosti na eni ali drugi strani, v drugi minuti sodniškega dodatka pa so do zmagovitega gola prišli Kranjčani, potem ko je malce izven kazenskega prostora do odbite žogo prišel Egzon Kryeizu in zadel za 4:3. Takoj zatem je Čadež obranil še strela Volaša na drugi strani. GolNora tekma! Za zmago domačih je v izdihljajih tekme poskrbel Egzon Kryeziu @nk_triglav #goool #sportalgoool #football #soccer #footballseason #plts #footballplayer #footballlive #goal @nkkrsko pic.twitter.com/Qd8hEG4vT1 — Sportal Goool (@SportalGoool) November 4, 2018 Mura na četrto mesto Dvoboj pokalnih polfinalistov je pripadel Muri, ki je po zaslugi dveh zadetkov Roka Sirka prišla do pete zmage v sezoni, s katero se je prebila pred današnjega tekmeca oziroma skočila kar na četrto mesto na lestvici. Aluminij pa brez zmage ostaja štiri kroge. Sobočani so dobili prvi polčas z golom Roka Sirka v osmi minuti. Takrat je zadel z glavo iz bližine po podaji - prav tako z glavo - Matica Maruška. Za Sirka je bil to osmi zadetek v sezoni. V nadaljevanju pravih nevarnosti za ena ali druga vrata ni bilo, izjema je bila 11. minuta, ko je Matko Obradović zaustavil strel Francesca Tahiraja, in 45. minuta, ko je Rok Kidrič po kotu z glavo žogo poslal malo čez prečko. V 48. minuti je Aluminij resno zagrozil, potem ko je Ilija Martinović z glavo zgrešil iz bližine. Kmalu zatem je z leve strani zgrešil tudi Tahiraj, v 70. minuti pa je drugič na tekmi udaril Sirk, ki je po lepi podaji Luke Bobičanca za hrbtom domače obrambe stekel proti golu in malce z desne z diagonalnim strelom dosegel deveti gol sezone in se s tem na prvem mestu lestvice strelcev izenačil s Kronavetrom. Domači so si do konca tekme sicer priigrali nekaj strelov, toda prav nevarni za vrata Mure niso več bili, tako da so tri točke romale v Prekmurje. Prva liga TS, 15. kolo: Triglav Kranj - Krško 4:3 (2:2) Žurga 18., 48. E. Kryeziu 22. 92.; Volaš 8., Da Silva 11., Perić 58. Celje - Maribor 0:5 (0:3) Tavares 7., 59., Zahović 15., Bajde 26., Ivković 49. Olimpija - Domžale 4:4 (2:3) Suljić 15., Kronaveter 34., 77./11-m, 86./11-m; Ibričić 17./11-m, Nicholson 28., 61., Melnjak 37. Aluminij - Mura 0:2 (0:1) Sirk 8., 70. Gorica - Rudar Velenje 2:2 (1:1) Smajlagić 27., Osuji 78./11; Tučić 22., 64. LESTVICA: 1. Maribor 33 2. Olimpija 29 3. Gorica 22 4. Mura 19 5. Celje 19 6. Aluminij 18 7. Domžale 17 8. Triglav Kranj 15 9. Rudar Velenje 10. Krško 12 (+/-) - število odigranih tekem glede na ligaške tekmece"
http://zurnal24.si/sport/zimski-sporti/mislim-da-je-bila-danes-zelja-prevelika-226550,sport,226550,"''Mislim, da je bila danes želja prevelika'' Danes se je pod Hudičevo goro v Harrachovu začel boj za krono najboljšega letalca na svetu, ki tradicionalno poteka v štirih serijah. Od peterice Slovencev so se v drugo serijo uvrstili trije, med njimi je ob polčasu najboljši Peter Prevc, vodilni po prvi seriji, ki je kljub zamujenemu skoku v drugi seriji pred nadaljevanjem SP na tretjem mestu. Prevc je v prvi seriji nadaljeval odlične predstave zadnjih dni na Češkem in pokazal še en dober skok. Potem ko je poletel točno 200 metrov, je zaradi slabših razmer, dobil je 4,4 točke pribitka, prejel večji točkovni zbir kot Nemec Severin Freund na drugem mestu (0,3 točke odbitka) in Norvežan Anders Bardal na tretjem mestu (kar 6 točk odbitka), ki sta oba poletela do 203,5 metra, a v bistveno boljših vetrovnih razmerah. Poskušal rešiti, kar se rešiti da V drugi seriji pa je 21-letni skakalec naredil pri skoku napako, precej zamudil na mizi in izgubil nekaj dragocenih metrov v boju za najvišja mesta: ""Prvi skok je bil zelo dober, pri drugem pa sem preveč čakal rob mize in prepozno začel odskok. S tem sem izgubil nekako pol metra višine čez prelet, ki bi mi nato zelo prav prišla v drugem delu, ampak ko enkrat narediš takšno napako, lahko nato v drugem delu le še poskušaš čim bolj zmanjšati njen učinek. Skratka, skušaš rešiti, kar se rešiti da."" Na vprašanje, zakaj je prišlo do napake, je le skomignil z rameni: ""Mislim, da človek zmeraj hoče nekaj več. Takšni smo ljudje, nikoli nismo zadovoljni. Za drugi skok sem imel zelo težke razmere, rekel sem si, da bo treba zelo močno odskočiti, in spet ... mislim, da je bila danes želja prevelika."" Obetajo se slabe vremenske razmere In če je v četrtkovih kvalifikacijah letalcem veter, sicer stalni spremljevalec tekem v Harrachovu, prizanesel, pa je danes spet pokazal svojo moč, predvsem v drugi seriji, ko je pihal skakalcem v hrbet: ""Za razmere sem vedel, da so težke. A to je velikanka, kjer se ti zelo hitro pozna vsaka malenkost, tako v dobro kot v slabo stran, zato so se na koncu tudi naredile takšne razlike."" Prevc pravi, da pred današnjim prvim nastopom ni čutil posebne vznemirjenosti, da je skušal biti čim bolj umirjen in bo tako poskušal tudi nadaljevati. ""Res si jutri želim še dve seriji, nadaljevanje tekmovanja, in pa seveda, da odpravim te napake, ki sem jih delal danes,"" si je zaželel slovenski športnik leta 2013. A glede na to, da je vremenska napoved za soboto izjemno neugodna, močan veter in dež, bi se kaj lahko zgodilo, da bi na koncu obveljali rezultati današnjih dveh serij, podobno kot je bilo to pred dvema letoma v Vikersundu, kjer si je krono najboljšega letalca sveta po dveh serijah nadel slovenski skakalec Robert Kranjec. Tako bi novi svetovni prvak postal Nemec Severin Freund, ki je z 11,1 točke naskoka v vodstvu po današnjih dveh serijah pred Norvežanom Andersom Bardalom na drugem mestu, ki ima pred Prevcem 4,3 točke prednosti. Preostali slovenski skakalci se danes niso najbolj izkazali; Jurij Tepeš je po polovici tekme na 15. mestu, Kranjec pa je 29. Že po prvi seriji sta nastope končala Tomaž Naglič, ki je le za mesto zgrešil trideseterico, ter Jernej Damjan, ki je končal kot 33. Janus: Vse se da nadoknaditi Glavni trener reprezentance Goran Janus je po koncu dneva obžaloval zamujen Prevčev skok: ""Škoda je, da je bil Petrov drugi skok zamujen, saj je šlo po zlu kar nekaj metrov. A pozitivna stvar je, da je ostal na tretjem mestu. Razlike so majhne, vse se da nadoknaditi, tako da gremo naprej."" Sobotna tretja serija, vremenski obeti so slabi, naj bi se predvidoma začela ob 16. uri."
http://zurnal24.si/magazin/film-glasba-tv/znani-rezultati-nosecniskih-testov-238902,magazin,238902,"Znani rezultati nosečniških testov Žana in Jasmina nista noseči. Žana in Jasmina sta v šovu Kmetija: Nov začetek opravili nosečniški test, saj jima je že več tednov zamujala menstruacija. Žana je bila sicer prepričana, da sta za to kriva stres in skromnejša prehrana, Jamsina pa v to ni bila tako prepričana. ""Zjutraj me obliva vročina in telo ne sprejema hrane. Ko mi da Darinka hrano na mizo, si mislim, vav, kako bom to jedla, a potem, ko naredim en grižljaj, mi je kar slabo. Komaj pogoltnem,“ je povedala mladenka, ki je v šovu izgubila veliko kilogramov, kar bi prav tako lahko vplivalo na njeno menstruacijo.Po opravljenem nosečniškem testu sta obe kmetici lažje zadihali, saj je pokazal, da nista v veselem pričakovanju."
http://zurnal24.si/svet/v-zrusenju-stavbe-vec-mrtvih-145941,svet,145941,"V zrušenju stavbe več mrtvih V porušenju šestnadstropnega stanovanjskega bloka v libanonski prestolnici Bejrut je po zadnjih podatkih umrlo najmanj 18 ljudi. Izpod ruševin so rešili 11 ranjenih libanonskih državljanov in tujcev. Iskanje morebitnih preživelih se medtem nadaljuje. Med umrlimi so večinoma tujci. Gre za pet libanonskih državljanov, osem Sudancev, dva Jordanca ter egiptovskega in filipinskega državljana.Večstanovanjski blok v bejrutski četrti Ašrafijeh na vzhodu mesta se je iz doslej neznanega vzroka nenadoma porušil v nedeljo zvečer. V bloku so živele libanonske in sudanske družine, skupno pa naj bi v njem stanovalo več deset ljudi.""Kot da bi bil potres,"" je dogodek opisala ena od prič. Po poročanju libanonske tiskovne agencije Ani je bila stavba v slabem stanju, ki se je še poslabšalo po nedavnem obilnem dežju, zaradi česar je najverjetneje prišlo do razpok v stenah. Stavbo so zgradili v 60. letih minulega stoletja."
http://zurnal24.si/magazin/vip/jesse-na-invalidskem-vozicku-36121,magazin,36121,"Jesse na invalidskem vozičku Igralec Jesse Metcalfe je doživel skoraj usodno nesrečo, po kateri je priklenjen na voziček, saj zelo težko hodi. Igralec, ki se je igral v seriji Razočarane gospodinje, okreva po padcu z balkona nočnega kluba v Franciji. Padel je dobrih dvanajst metrov globoko, si pri tem zlomil nogo, našli pa so ga nezavestnega. ""Jesse ve, da jo je dobro odnesel. Nesreča bi lahko bila usodna,"" je povedal njegov predstavnik. "" Izkušnja je bila zanj in za tiste, ki smo ga videli, zelo zastrašujoča. Padec je bil res grd. Jesse težko hodi, noge pa komaj čuti."" Zvezdnik bo še nekaj časa v bolnišnici, kjer so mu pregledali tudi glavo. Zdravniki so potrdili, da z njegovimi možgani ni nič narobe. 29-letnik naj bi sedel na robu balkona, ko je slučajno padel s hrbtom nazaj čez rob, našli pa so ga ležečega z obrazom proti tlom."
http://zurnal24.si/sport/moto-sporti/formuli-ena-bi-se-lahko-odprla-vrata-v-london-225014,sport,225014,"Formuli ena bi se lahko odprla vrata v London Sprejetje zakona britanske vlade bi povečal možnosti ulične dirke po Londonu. Čeprav ne gre prav kmalu pričakovati, da bodo bolidi formule ena dirkali po londonskih ulicah, pa imajo motošportni entuziasti v Angliji vse več upanja. Ob številnih kampanjah, v katerih sta pobudo podpirala tudi zvezdnika formule ena Jenson Button in Lewis Hamilton, so z uporabo tehnologije predstavili tudi morebitno progo. Na 5,1 kilometrov drogi progi, ki bi vsebovala štirinajst zavojev, bi se dirkači podili mimo številnih londonskih znamenitosti, kot so Buckinghamska palača, Trafalgar Square in Big Ben. Če so mnogi mislili, da je bil to le trik za dvigovanje priljubljenosti športa, pa je šef tekmovanja Bernie Ecclestone zatrdil, da temu ni tako. Naslednji korak proti temu cilju bi lahko sledil že v naslednjih šestih tednih. Tako dolgo se bodo v vladi odločali o zakonu, ki bi dovoljeval zaporo cest v namen cestnih preizkušenj (predvsem tekaških in kolesarskih), s tem pa bi se posvetil tudi žarek upanja za Formulo ena. Seveda tu ostaja še ogromno problemov, kot so finačni, okoljski in infrastrukturni."
http://zurnal24.si/magazin/bizarno/nacrtovali-vojsko-govorecih-psov-124046,magazin,124046,"Načrtovali vojsko govorečih psov Med 2. svetovno vojno naj bi nacisti hoteli ustvariti vojsko govorečih psov, ki bi jim pomagala na poti do zmage. Do te ugotovitve je prišel znanstvenik z britanske univerze Cardiff University. Nacisti so hoteli vzrediti vojsko psov, ki bi znali brati, govoriti in črkovati, je pokazala raziskava znanstvenika Jana Bondesona z britanske univerze Cardiff University. Bondeson je to neverjetno zgodbo odkril med raziskovanjem za svojo knjigo Amazing Dogs: A Cabinet of Canine Curiosities (Neverjetni psi: Kabinet pasje radovednosti). Po njegovih ugotovitvah je Adolf Hitler v človekovem najboljšem prijatelju videl nasprotnikovega najhujšega sovražnika, ki bi mu z nekaj šole lahko pomagal na poti do zmage. Nacisti so zato ustanovili prav posebne pasje šole, kjer so kosmatinci pilili svoj talent. Pasje rekrute so učili govoriti, s tačkami tapkati različne signale, en pes pa naj bi celo znal reči Mein Führer. Britanski časnik The Daily Telegraph poroča, da se je pasja šola imenovala Tier-Sprechschule (govorna šola za ljubljenčke) in naj bi bila ustanovljena leta 1930, odprta pa naj bi bila do konca 2. svetovne vojne."
http://zurnal24.si/sport/begus-izbral-za-samobor-8486,sport,8486,"Beguš izbral za Samobor Rokometni selektor slovenske ženske reprezentance Robert Beguš je objavil seznam igralk za nastop na turnirju na Hrvaškem. Reprezentanca je zelo pomlajena. Selektor slovenske ženske rokometne reprezentance Robert Beguš je objavil seznam igralk za prvo reprezentančno akcijo v sezoni 2007/08, ki bo po dolgem času – prvič po letu 2000 – minila brez nastopa na evropskem ali svetovnem prvenstvu. Naša elitna ženska reprezentanca bo od 19. do 21. oktobra nastopila na turnirju Croatia Cup 2007 v Samoboru, Beguš pa bo pred reprezentančno akcijo na Hrvaškem od 15. do 18. oktobra opravil krajše priprave v Velenju. Seznam reprezentantk Miša Marinček, Nastja Praprotnik, Kristina Mihič, Jelena Kikanovič (vse Mercator Tenzor Ptuj), Branka Zec, Nastja Pavlič, Nuša Skutnik, Neža Mitruševska, Ana Gros (vse Olimpija PLK), Amra Pandžič, Manuela Hrnjič, Maja Zrnec, Lina Krhlikar, Barbara Varlec, Neli Irman, Anja Argenti, Urša Oven (vse Krim Mercator), Maja Šon (Celjske mesnine), Tina Sotler, Nina Jeriček in Katja Čerenjak (vse Celeia Žalec)."
http://zurnal24.si/magazin/vip/madonna-se-je-znebila-ljubimca-215123,magazin,215123,"Madonna se je znebila ljubimca Pevka Madonna je spet samska. Madonna je končala triletno zvezo s 30 let mlajšim francoskim plesalcem Brahimom Zaibatom. Za konec ljubezni naj bi bila kriva razdalja. Madonna živi v New Yorku, 25-letnik pa v Franciji, kjer je pred kratkim podpisal pogodbo za sodelovanje v šovu Zvezde plešejo. Bloger Perez Hilton pa pravi, da je Madonna dobila občutek, da jo njen mlajši ljubimec izkorišča. Poleg tega meni, da je oddaja Zvezde plešejo ""neokusna""."
http://zurnal24.si/magazin/bizarno/umrl-med-orgijo-22308,magazin,22308,"Umrl med orgijo 40-letni pomočnik francoskega ministra za kulturo Fabrice Lesueur, je umrl med orgijo v stanovanju direktorja francoske televizije TF1 Patricka Bineta. Toksikološki izvidi obdukcije so pokazali, da je Lesueur umrl zaradi srčnega zastoja, ki ga je povzročilo mešanje alkohola in sintetične droge GHB, poznane pod imenom tekoči ekstazi. Binet in Lesueur sta sodelovala v orgijah s še tremi drugimi moškimi - z učiteljem, marketinškim strokovnjakom in komercialistom. Govori se, da sta jih Binet in Leseur našla preko interneta. Policija je proti 56-letnemu Binetu podala kazensko ovadbo zaradi vpletenosti v nenamerni uboj in zaradi posedovanja droge. Predstavnik televizije TF1 je potrdil, da je Binet v priporu, vendar drugih komentarjev ni želel dati."
http://zurnal24.si/sport/nogomet/maribor-izkoristil-darilo-olimpije-281317,sport,281317,"Maribor izkoristil darilo Olimpije Nogometaši Domžal so v tekmi 17. kroga Prve lige Telekom Slovenije v Kidričevem premagali Aluminij s 4:0 (1:0). Maribor je po spodrsljaju Olimpije spet zavzel vrh ligaške lestvice. Novembrski reprezentančni odmor je Radomljanom prinesel že drugo letošnjo menjavo na trenerski klopi. Potem ko je Jani Žilnik septembra nasledil Dejana Djuranovića, je vodstvo kluba pred nekaj dnevi zamenjalo tudi njega. Proti Mariborčanom je ekipo prvič vodil Anglež Dave McDonough, ki bo zadnjeuvrščeno ekipo državnega prvenstva vodil do konca jesenskega dela prvenstva. Vendar njegov debi na klopi Radomelj ni bil uspešen, saj so Mariborčani prišli do pričakovane zmage, s katero so spet prevzeli prvo mesto v Prvi ligi Telekom Slovenije. Gorica vzela točko Olimpiji Mariborčani, ki so v domačem prvenstvu zadnjič izgubili v šestem krogu na domačem igrišču proti Aluminiju, so v Domžalah na razmočenem igrišču od prve minute pritisnili proti domačim vratom, vendar si kakšne resnejše priložnosti niso priigrali. Domačini so dobro zaustavljali njihove napade, prvič pa so na gostujoče igralce v svojem kazenskem prostoru pozabili v 32. minuti. Dare Vršič je na levi strani izvajal kot, v skoku pa se je najbolje znašel Marko Šuler, ki je s strelom z glavo premagal nemočnega Aljaža Ivačiča. Ivačič je bil nemočen tudi pet minut pozneje, ko so Mariborčani na sredini igrišča prišli do žoge, v polprotinapadu pa se je Aleks Pihler odločil za strel proti vratom s približno 25 metrov. Slovenski reprezentant je zadel desni zgornji kot vrat domačih. V drugem polčasu so domačini vzpostavili ravnotežje na igrišču, čeprav so imeli gostje še naprej več žogo v svojih nogah. V 50. minuti je imel priložnost za znižanje izida Kristijan Šipek, vendar so gostujoči branilci njegov strel blokirali, sedem minut pozneje pa se je prvič na tekmi izkazal Jasmin Handanović. Marcos Tavares v 78. minuti iz ugodnega položaja ni zadel žoge, zato pa je bil bližje zadetku Vršič. Ivačič je njegov strel ubranil, pred Damjanom Boharjem pa je Rok Jazbec izpred praznih vrat žogo odbil v polje. Končni izid je dve minuti pred koncem rednega dela tekma s svojim drugim golom postavil Pihler, ki je še enkrat streljal od daleč, na poti do vrat pa je žoga zadela enega od domačih branilcev in presenetila Ivačiča. Za zadetek je bil zaslužen tudi Luka Zahovič. V prihodnjem krogu bodo Radomlje že v petek, 25. novembra, gostovali v Velenju pri Rudarju, Mariborčani pa bodo dan pozneje gostili Krško. Domžalčani ohranili stik z vrhom Nogometaši Domžal so v Kidričevem rutinsko upravičili vlogo favorita in osvojili tri točke, s katerimi ostajajo v stiku z vodilnim dvojcem državnega prvenstva. Varovanci Simona Rožmana z igro v polju niso posebej navdušili, a so se izkazali z učinkovitostjo, izkoristili so praktično vse lepše priložnosti, ki so jim ponudile, pokazali, zakaj so trenutno najučinkovitejše moštvo lige. Imeli pa so tudi nekaj sreče, saj so domači, ki so v vsej tekmi naredili kar nekaj hudih napak v obrambi, že na začetku tekme dosegli avtogol. Z zmago so dokazali, da jim ekipa Aluminija ustreza, saj so v šesti medsebojni tekmi petič zmagali, doslej so le enkrat remizirali, še to v Domžalah. Domžalčani so povedli že po prvi nevarnejši akciji na tekmi. Jure Balkovec je z leve strani poslal žogo v kazenski prostor, kjer je Slobodan Vuk ni zadel, a je nato nespretno posredoval Milan Kocić in premagal svojega vratarja. Po golu so imeli gosti še eno priložnost, vendar je po dolgem oklevanju strel Marka Alvirja zletel mimo gola. Nato pa so pobudo prevzeli domači nogometaši. Po kotu je njihovo prvo priložnost zamudil Josip Zeba, z glavo je streljal čez gol. V 31. minuti je vratarja Dejana Milića poskusil presenetiti Matic Vrbanec, najbližje zadetku pa je bil tri minute pozneje Dejan Krljanović, njegov strel od daleč je zadel zgornji del prečke. V slabem prvem polčasu je bilo to tudi vse, kar so videli gledalci. Za Aluminij sta bili usodni dve napaki v prvem delu drugega polčasa. Najprej je obramba v 55. minuti dovolila Slobodanu Vuku, da je obrnjen s hrbtom proti golu prejel žogo, se spretno obrnil in z močnim strelom premagal Janžekoviča. Slednji je sedem minut pozneje praktično poklonil gol Antoniu Manceju, ki je tik pred tem vstopil v igro, po posredovanju izven kazenskega prostora mu je po najbrž nepotrebni podaji Vedrana Turkalja žogo namestil, da mu je ni bilo težko poslati v mrežo. To pa še ni bilo vse, kar je dosegla domžalska ekipa. V 70. minuti je Zeni Husmani dobro streljal od daleč, Janžekovič je žogo odbil v kot, po njem pa je bil v kazenskem prostoru najspretnejši Gaber Dobrovoljc, ki je z glavo dosegel četrti gol svoje ekipe. Gostitelji so imeli v drugem delu le eno lepo priložnost, Vrbanec je v 68. minuti streljal točno v vratarja Milića, še nekajkrat pa so poskušali s streli od daleč. Prva Liga TS, 17. krog: Aluminij - Domžale 0:4 (0:1)Kalcer Radomlje - Maribor 0:3 (0:2)"
https://zurnal24.si/svet/postelje-nikar-ne-postiljajte-256584,svet,256584,"Ko boste videli, kaj nastane v postlani postelji, je ne boste več postiljali Nasvet za vse, ki posteljo urejate navsezgodaj. Znanstveniki pravijo, da takšno početje ni zdravo. Vsaj enega napotka, ki vam ga je dala mama, ni treba upoštevati. Strokovnjaki namreč poudarjajo, da je postlana postelja idealno gojišče za pršice. V povprečju jih v vsaki postelji živi kar 1,5 milijona, hranijo s posušeno in odpadlo kožo. V eni od študij znanstveniki pišejo, da je posteljo najbolje pustiti odkrito. ""Kvečjemu lahko posteljo uredite proti večeru,"" poroča BBC. Raziskovalec Stephen Pretlove je še povedal: ""Vemo, da lahko pršice preživijo le, če imajo dostop do vode iz ozračja. To, da pustimo posteljo razmetano, pomaga, da se rjuhe in vzmetnica hitreje posušijo, pršice pa bodo dehidrirale in pomrle."" dezurni@zurnal24.si"
http://zurnal24.si/magazin/vip/oce-izdal-vzrok-amyjine-smrti-134841,magazin,134841,"Oče izdal vzrok Amyjine smrti Oče Amy Winehouse je izdal, da naj bi njegovo hčer ubil prevelik odmerek zdravila librium.  Mitch Winehouse je v intervjuju za CNN povedal, da so zdravniki v Amyjinem telesu odkrili velik odmerek zdravila librium, ki ga med odvajanjem jemljejo odvisniki, saj lajša odtegnitvene simptome. V velikih količinah pa povzroča možgansko kap, kar naj bi pevko tudi ubilo."
http://zurnal24.si/sport/nogomet/juventusov-lepotec-za-120-milijonov-134593,sport,134593,"Juventusov lepotec za 120 milijonov Italijanski nogometni velikan iz Torina se ponaša z novo pridobitvijo, s katero skoraj 114 let stara dama namerava narediti pomemben korak naprej. Gre za najsodobnejši stadion na Apeninskem polotoku, na katerem bodo poslej igrali črno-beli. Stal je 120 milijonov evrov. Novi italijanski lepotec, ki še nima imena, je bil v četrtek tudi uradno predstavljen javnosti in predan svojemu nogometnemu namenu. Juventus se je pomeril z angleškim klubom Notts County, tekma pa se je končala z remijem 1:1. Notts County, najstarejši klub na svetu, je bil za nasprotnika izbran, ker si je od njega Juventus sposodil belo-črno barvno kombinacijo na dresih. Do leta 1903 so namreč nogometaši Juventusa igrali v rožnatih majicah. Veteran Luca Toni je zabil prvi gol na novem stadionu, gostje pa so izenačili v 87. minuti, ko je v polno zadel Lee Hughes. Juventus bo na prvi tekmi v Serie A na stadionu gostil v nedeljo Parmo. Juventus je v novo infrastrukturno pridobitev, v kateri bodo še številni lokali, restavracije in bari, vložil 120 milijonov evrov. Za obnovo so se odgovorni sicer odločili zaradi slabe vidljivosti in velike oddaljenosti tribun od nogometnega igrišča. Obiskovalci so se pritoževali tudi zaradi lege stadiona in njegove oddaljenosti od središča Torina. Atletsko stezo, po kateri je bil znan prejšnji stadion, so med obnovo odstranili, tako da so lahko prve vrste tribun še bližje dogajanju na nogometni zelenici. Prve tribune so od roba igrišča namreč oddaljene le dobrih sedem metrov. Posebnost konstrukcije je nosilni steber v italijanskih nacionalnih barvah, ki se v nebo pne 86 metrov visoko."
http://zurnal24.si/magazin/v-seksu-rada-dolgo-uzivam-28193,magazin,28193,"V seksu rada dolgo uživam Pevka Petra Pečovnik meni, da je pri dolžini najpomembnejša zlata sredina, in pravi, da v seksu rada dolgo uživa in eksperimentira! Vam je seks pomemben? Zakaj ja, zakaj ne? Lahko rečem, da mi je seks kar pomemben, sploh pa sem mnenja, da če je v zvezi seksualno življenje dolgočasno, potem tak odnos ne more dobro funkcionirati. Kolikokrat na teden se predajate posteljnim radostim? Trenutno ne bi mogla govoriti o kakšnem rednem seksu, saj sem samska (smeh) … Pri katerih letih ste izgubili nedolžnost in s kom? To se je zgodilo z mojim prvim fantom, za oba je bilo prvič. Mislim, da sem nedolžnost izgubila pri pravih letih, čeprav takrat seksa nisem dojemala tako kot danes. Najljubši položaj? Odvisno od razpoloženja. Vsekakor pa seks ne sme biti dolgočasen, zato rada eksperimentiram (smeh)! Uporabljate spolne igračke? Katere? Ne … Zaenkrat … Petri je na moškem najbolj všeč zadnjica. Kaj se vam zdi na ženski/moškem najbolj erotično? Definitivno zadnjica! S koliko osebami ste se predajali strasti? Mislim, da se glede tega gibljem nekje v povprečju (smeh). Dolga predigra ali brzak? Hmm … rada dolgo uživam. Ampak, če ni veliko časa, je lahko tudi brzak prav super. Je dolžina pomembna? Zlata sredina mi najbolj odgovarja (smeh). Ste med seksom glasni? Kaj kričite? Sem pevka s prodornim glasom, če vam to kaj pove … Katero slovensko znano osebo bi, če bi bili dani pogoji, povabili med rjuhe? Trenutno ni znanega Slovenca, katerega bi si želela med rjuhe. Morda na kavi ali večerji, za med rjuhe pa se res ne spomnim nikogar (smeh). (končaj stavek) Najbolj nor seks sem doživel/a ... Uf, bilo jih je kar nekaj … In jih, upam, še bo! Moja spolna fantazija je ... Nimam spolnih fantazij … Saj sem že povedala, da rada eksperimentiram, tako da svoje fantazije kar sproti uresničujem. Poskusite, prav prija (smeh)!"
http://zurnal24.si/magazin/lepota-telo/naredili-test-nogavic-za-tek-206204,magazin,206204,"Naredili test nogavic za tek Nogavice za tek so prilagojene specialnim potrebam tekačev. Test ZPS je pokazal, da so večinoma vredne svoje cene. Test nogavic za tek, ki so ga opravili na Zvezi potrošnikov Slovenije (ZPS), je pokazal, da so te v veliki večini kakovostne in izpolnjujejo specialne potrebe tekačev. Nogavice je preizkusilo 13 tekačic in 14 tekačev, ocenjevali pa so njihovo obliko, material, prileganje, prožnost in vzdrževanje. Za testirane nogavice za tek so na ZPS odšteli od 10 do 21 evrov, kar je v primerjavi z običajnimi nogavicami zelo malo. Vendar pa ceno upravičuje uporaba sodobnih tehnološko razvitih materialov, ki bistveno izboljšajo tudi lastnosti nogavic. Težava le odvajanje vlage Nogavice so se, kot že rečeno, odrezale zelo dobro, čeprav so imeli posamezni modeli kar velike težave pri ustreznem odvajanju vlage. Toploto so večinoma uravnavale dovolj dobro, izkazale pa so se tudi na preizkusu trpežnosti materiala in obstojnosti barv, saj se po pranju ali v stiku z znojem niso bistveno spremenile. Nogavice najprej operite Pri testu so opazili, da je bil v nekaterih nogavicah strupeni formaldehid. ""Prisotnost formaldehida se zmanjšuje s pranjem; z večkratnim pranjem ga tudi povsem odstranimo. Zato priporočamo, da nove nogavice, preden si jih prvič obujete, operete,"" pravi Dušica Breskvar z ZPS."
http://zurnal24.si/magazin/film-glasba-tv/tenkocutne-in-groteskne-svinje-145913,magazin,145913,"Tenkočutne in groteskne svinje Prejšnji teden je premiero doživela gledališka drama Svinje, ki jo bodo ob 20. uri ponovno uprizorili v Gledališču Glej. Vse se začne na oddaljeni kmetiji z ""zmogljivostjo tisoč svinj""; pol kilometra stran od najbližjega zaselka in dvesto metrov stran od ceste. Na kmetiji živita dve sestri; Ibru, avtoritarna gospodarica kmetije tridesetih let, popolnoma predana svinjam, in Mala Ibru, ki se v iskanju smisla uči različnih umetniških tehnik in drugih veščin. In medtem, ko je prva sestra opredeljena kot izbrana za nadaljevanje družinske tradicije, je druga zaznamovana tako z odnosom starejše kot z nezmožnostjo opravičevanja lastnega potenciala, ki sega onstran kmetije in kliče predvsem po pogledu drugega, po publiki. Svinje so tenkočutna groteska, ki je prav v zadnjem času postala še posebej aktualna; po praizvedbi 2003 v Vinkovcih je bila konec 2011 uprizorjena v Kazalištu Dubrava v Zagrebu, s pričujočo uprizoritvijo v Gleju pa prvič tudi v Ljubljani. Cena vstopnice znaša sedem evrov, za študente, dijake in upokojence pet evrov, brezposelni pa imate z dokazilom vstop prost."
https://zurnal24.si/sport/nogomet/nora-tekma-v-zagrebu-319190,sport,319190,"Nora tekma v Zagrebu Odločitev je padla v sodnikovem dodatku drugega polčasa. Na stadionu Maksimir v Zagrebu sta se pomerili Hrvaška in Španija. Prvi polčas ni ponudil veliko, je pa zato vse skupaj eksplodiralo v drugih 45 minutah, ko so gledalci videli kar pet zadetkov. Za letošnje svetovne podprvake iz Rusije je najprej v polno zadel Andrej Kramarić v 54. minuti dvoboja, a so Španci, ki so prvi medsebojni dvoboj v ligi narodov dobili s kar 6:0, hitro izenačili. Po lepi akciji, ki jo je s podajo pred gol zaključeval Isco, je bil pred hrvaškimi branilci na žogi Daniel Ceballos in zadel za 1:1. Nato se je prvič na tekmi na pravem mestu znašel Tin Jedvaj in znova popeljal gostitelje v vodstvo v 69. minuti. A tudi tokrat so se Španci vrnili v igro, po nespretnem igranju Šimeta Vrsaljka je bil iz enajstmetrovke natančen Sergio Ramos. Obe reprezentanci sta krenili v lov na zmago, saj nobeni v skupini z Anglijo ni ustrezal remi. Priložnosti so se skozi ves drugi polčas vrstile, vendar so napadalci zamudili nekaj izjemnih možnosti za gol. Nato pa je v 93. minuti znova udaril Jedvaj, ki je na tokratnem obračunu dosegel svoja prva zadetka v dresu hrvaške izbrane vrste. Po strelu debitanta Josipa Brekala je posredoval David de Gea, ki pa je žogo uspel odbiti le do Jedvaja, ta pa je iz bližine poskrbel za navdušenje v Maksimiru. V elitni ligi A je bila na sporedu še ena tekma. V okviru skupine 2 sta se pomerila Belgija in Islandija, obračun v Bruslju pa je zaznamoval dvakratni strelec Michy Batshuayi, ki je zadel v 65. in 81. minuti. Nogometaši iz BiH so si že pred gostovanjem na Dunaju s tremi zmagami zagotovili prvo mesto v tretji skupini lige B, na drevišnjem obračunu z Avstrijci pa so se razšli brez golov. Grki so v ligi C ukanili Fince, edini gol pa je v 25. minuti dosegel Albin Granlund, ki je ukanil svojega reprezentančnega vratarja Lukasa Hradeckyja. V drugi tekmi skupine 2 je Madžarska na domačem igrišču premagala Estonijo z 2:0, gola sta dosegla Willi Orban v 8. in Adam Szalai v 69. minuti. Na prvem dvoboju prve skupine v ligi B sta se Kazahstan in Latvija razšla z neodločenim izidom 1:1, identičen izid je bil na drugem obračunu med Andoro in Gruzijo. V drugi skupini je Belorusija slavila v Luksemburgu z 2:0, Moldavija pa v San Marinu z 1:0."
https://zurnal24.si/magazin/horoskop-in-numerologija/dnevni-horoskop-za-torek-23-oktobra-317909,magazin,317909,"Dnevni horoskop za torek, 23. oktobra To vas čaka v torek. OVEN Splošno: Današnje popoldne bo po napornem delovniku kot nalašč primerno za druženje s prijatelji ali družinskimi člani. V ospredje bosta stopila dobra volja in sproščenost. Vaše zdravje bo zelo dobro, saj boste čutili notranje zadoščenje. Pazite le na finance in na odlive z bančnega računa. Čeprav se vam ne zdi, da pretirano zapravljate, bodite pozorni. Ljubezen: Samski boste razmišljali o svoji preteklosti. Morda se vam bo javil nekdo, ki je zaznamoval vaše preteklo življenje. Vprašajte ga, kakšen je njegov namen in zakaj želi ponovno vzpostaviti stik z vami. Bodite previdni in ga ne spustite prehitro blizu. Vezani boste danes srečni v razmerju, ki ga imate. V popoldanskih urah se bosta s partnerjem posvetila drug drugemu. Ljubezen: 5 Služba: 3 Zdravje: 4 BIK Splošno: Na delovnem mestu vas danes čaka pogovor z nadrejenim. Bodite previdni pri izboru besed, saj bodo te pomembno vplivale na njegovo odločitev o neki pomembni delovni nalogi. Sprva mu dobro prisluhnite in ocenite, zakaj ste bili poklicani na pogovor, šele nato odreagirajte na njegove besede. Popoldan bo vaše splošno počutje zelo dobro! Preživite ga v krogu družine. Ljubezen: Delo vam je prineslo ogromno stresa, kar pa posledično vpliva na vaše čustveno življenje. Živčnost in raztresenost boste vezani prelagali na partnerja, ki pa vam danes ne bo pustil več, da odgovornost prelagate nanj. Pričakujte spor, saj vaše vedenje ne bo najboljše. Skušajte se nadzirati. Samski boste danes dobre volje. Nekdo vam bo pričaral nasmeh na obraz. Spustite ga blizu. Ljubezen: 4 Služba: 4 Zdravje: 5 DVOJČKA Splošno: Zdravje vam bo danes zelo naklonjeno, zato se boste počutili res dobro. V vaše življenje se bosta vrnila energičnost in notranja moč, kar se bo odražalo tudi na ostalih področjih. Kmalu lahko pričakujete večjo finančno stabilnost, ki bo rezultat dobrega dela. Vendar naj vas to na delovnem mestu ne poleni. Še naprej se skušajte izkazati, saj boste le tako lahko napredovali tudi v prihodnosti. Ljubezen: Danes boste čutili izjemno povezavo med vama s partnerjem. Vajin odnos bo poln razumevanja in strasti. Zvezde bodo na vaši strani, zato bo tisto, kar boste želeli, dosegljivo. Samski boste naredili premik naprej. Čas bo primeren za spremembe. V vaš intimen prostor boste spustili osebo, ki vam bo v prihodnosti prinesla srečo in zadovoljstvo. Naj vas ne bo strah! Kdor ne tvega, ni nikoli srečen. Ljubezen: 5 Služba: 4 Zdravje: 6 RAK Splošno: Zasnovali ste nov načrt na področju dela, saj želite oplemenititi svoje premoženje. Zvezde zagotovo niso naklonjene igram na srečo, zato poiščite drug načrt, saj ste sami zadolženi za lastno srečo. V službi boste danes polni energije in zagona. Tisti, ki že imate ustaljen odnos, boste v večernih urah romantično razposajeni. S partnerjem vama zagotovo ne bo dolgčas. Zdravje: odlično! Ljubezen: Zdelo se vam bo, da ste polni dvomov. Danes bo dober dan, da se umaknete od vašega partnerja. Premislite, kaj je tisto, kar vas dejansko moti v vašem trenutnem razmerju. Zmedenost in nejasnost v odnosu bosta danes še vedno prisotni. Samski boste razmišljali o osebi, ki je zaznamovala vašo preteklost. Čas je, da greste dalje! Ljubezen: 5 Služba: 4 Zdravje: 4 LEV Splošno: Tudi danes boste zelo zagnani na delovnem mestu. Zdelo se vam bo, da vam nič in nihče ne more preprečiti, da bi dosegli zadane cilje. Optimističen pogled na svet se bo odražal tudi na vseh ostalih področjih. Tisti, ki ste vezani, boste v dvomih glede vaših odločitev. Vsekakor se morate danes izogibati prepihu, saj bi lahko vplival na vaše zdravje. Previdno s financami! Ljubezen: Vezani boste še vedno dvomili v svoje odločitve, ki ste jih sprejeli na ljubezenskem področju pred kratkim. Pustite času čas in se prepustite. Na koncu boste videli, da sploh bile slabe. Svoje strahove zaupajte partnerju, ki vas bo zagotovo razumel. Samski boste danes zelo zasanjani. Razmislek o preteklih dejanjih vas bo pripravil na nov začetek. Kmalu se vam obetajo spremembe. Ljubezen: 4 Služba: 5 Zdravje: 3 DEVICA Splošno: Te dni ste se resnično spočili, telo ste napolnili z novo energijo. Pred vami je uspešen dan, poln dogodivščin. V službi boste kos novim delovnim nalogam, ki vam jih bodo naložili nadrejeni. Zelo verjetno boste morali danes celo malce podaljšati delovnik. Pazite na to, da boste svoji družini namenili dovolj časa. Nekdo si želi več vaše pozornosti. Možni so konflikti v odnosih. Previdno! Ljubezen: Današnji dan vam bo na področju ljubezni res naklonjen. Tisti, ki ste vezani, boste končno izlili svoja čustva partnerju. Pokazali mu boste, kaj dejansko čutite in mislite. Prijetno bo presenečen, zato lahko pričakujete večer poln romantike in čutnosti. Samski boste danes pokazali še eno plat osebnosti. Med pogovorom s prijateljem boste spoznali, kaj pravzaprav želite. Bravo! Ljubezen: 4 Služba: 5 Zdravje: 4 TEHTNICA Splošno: Še vedno lahko pričakujete nihanja v razpoloženju. Obstaja nevarnost pojava glavobola, zato previdno, saj se ne boste počutili najbolje. Priporočamo več fizične aktivnosti, saj boste tako pregnali glavobol in sprostili svoje telo. Še vedno boste čustveno razposajeni. Želeli si boste druženja in ljubezni, tako samski kot vezani. Delovni dan se vam bo vlekel, zato se skušajte osredotočiti na delo. Ljubezen: Danes boste čustveno zelo razposajeni. Potrebovali boste pozornost ostalih. Samski boste v centru pozornosti. Kolegi na delovnem mestu bodo vse okoli vas. Uživali bodo v vaši družbi. Vaš smisel za humor bo na visoki ravni. Ponudba za kosilo ali kavo vam danes zagotovo ne uide. Vezani boste želeli, da vas vaš partner razvaja. Ob večernih urah se mu boste prikupili, zato pričakujete, da se bo posvetil le vam. Ljubezen: 4 Služba: 3 Zdravje: 3 ŠKORPIJON Splošno: Danes boste predani svojemu partnerju. Čutili boste močna čustva, ki vas bodo spremljala cel dan. Zjutraj ne boste želeli vstati, saj vas misel na delo ne bo navduševala. Vseeno bo danes delovna storilnost na višku, zato boste kos vsem obveznostim. V službi boste zelo aktivni in delovno zagnani. Pazite na zdravje, saj se boste lahko zvečer počutili slabše in boste zelo utrujeni. Ljubezen: Končno boste odprli novo poglavje v svojem življenju. S preteklostjo boste popolnoma pometli. Predali se boste svojemu partnerju. Zavedanje o tem, da je on pravi, vas bo doletelo šele danes. Čutili boste, kako se sreča vrača v vaše življenje. Samski boste danes prejeli sporočilo, ki vas bo presenetilo. Pazite na odgovor. Dobro pretehtajte vse možnosti. Ljubezen: 5 Služba: 4 Zdravje: 2 STRELEC Splošno: Še vedno boste zelo navdušeni nad včerajšnjim dnevom. V ljubezni vam bo današnji dan res naklonjen. Danes lahko pričakujete veliko ljubezni in predanosti. Danes boste na zdravstvenem področju še posebej občutljivi. Bodite pozorni, saj se bodo lahko pojavile bolečine v sklepih. Pri delu se bodo lahko danes pojavile napake! Previdno, saj ne želite, da bi napake zasenčile vse vaše uspešno delo v preteklosti. Ljubezen: Tisti, ki ste že v ustaljenem odnosu, boste danes čutili polno mero ljubezni, predanosti in strasti. Partner bo navdušen nad tem. Vaše dobro počutje se bo odsevalo tudi na vseh ostalih področjih. Čas, v katerem se nahajate, je primeren za nova čustva in podvige. Tudi samski se boste danes zapletli z nekom. Če si želite resnega razmerja, pa vam zaplet odsvetujemo. Ljubezen: 5 Služba: 2 Zdravje: 3 KOZOROG Splošno: Počutje bo danes zelo dobro. Dan bo pravi za vse vrste fizične aktivnosti, zato ne odlašajte. Popestrite si ga s svojimi najljubšimi športi. Telesna vadba vam bo vrnila vitalnost in energičnost, ki se bo poznala na vseh področjih. Na delovnem mestu lahko pričakujete pozitivne spremembe. Poslušajte tudi nasvete svojih kolegov, ki vam bodo lahko še kako pomagali pri vašem novem projektu. Ljubezen: Danes boste še vedno slabe volje. V popoldnevu se boste vzeli v roke. Razmislili boste in ugotovili, da vaše vedenje ne pelje nikamor in da pravzaprav nimate konkretnega razloga za slabo voljo. V večerih urah boste ponovno dobili tisti pravi občutek ljubezni. Čutili boste, da ste ljubljeni, kar vam bo vrnilo nasmeh na obraz! Samski danes ne pričakujte temeljnih sprememb. Ljubezen: 4 Služba: 4 Zdravje: 5 VODNAR Splošno: Počutje bo tudi danes neverjetno. Zdelo se vam bo, da ste se zbudili kot novi. Čaka vas naporen dan, še posebej na delovnem mestu. Pazite na stres, saj bo na vas vplival predvsem zvečer. Popoldan si privoščite druženje s prijatelji, ki jih že dolgo niste videli. Naporen delovnik vam je v zadnjem času to preprečeval, zato je skrajni čas, da se jim posvetite. Ljubezen: Zadovoljstvo znotraj vašega partnerstva bo zares izjemno. Počutili se boste čudovito, saj bosta oba prekipevala od ljubezni in čustev. Še vedno boste razmišljali o začetku postavljanja skupnih temeljev. Naj vas sreča ne zavede. Le počasi se pride daleč, mar ne? Samski boste tudi danes oddajali posebno energijo. Že na delovnem mestu bo vidno zbližanje z določeno osebo. Prepustite se! Ljubezen: 5 Služba: 4 Zdravje: 4 RIBI Splošno: Danes boste pričeli uresničevati nove vizije na delovnem področju. Sprva preučite delovne obveznosti in šele nato pričnite z delom. Načrtovanje bo nujno, saj se boste drugače znašli v popolni zmedi. Delo bo od vas zahtevalo veliko truda, toda uspelo vam bo. Počutje bo danes malce slabše, potrebna bo dodatna motivacija, še posebej dopoldan, ko boste delali načrt za svojo delovno nalogo. Ljubezen: Tudi danes boste samski razpoloženi za spoznavanje novih oseb. Pričakujte družabno popoldne. Spoznali boste nove ljudi, s katerimi boste lahko v prihodnosti gradili na odnosih. Naravnani boste k iskanju ljubezni. Povabila na zmenek lahko pričakujete tudi danes. Vezanim pa dan ne bo najbolj naklonjen, saj bosta s partnerjem oddaljena – čustveno ali fizično. Ljubezen: 5 Služba: 4 Zdravje: 4"
http://zurnal24.si/sport/nogomet/bvb-za-mkhitaryana-globoko-segel-v-zep-199418,sport,199418,"BvB za Mkhitaryana globoko segel v žep Borussia Dortmund je v svoje vrste pripeljala nekarakteristično drago okrepitev - odličnega armenskega strelca Henrikha Mkhitaryana. Nemški in evrospki podprvak Borussia Dortmund se je s Šahtarjem iz Donecka dogovoril za prestop armenskega napadalca Henrikha Mkhitaryana. Gre za najdražjo okrepitev v zgodovini Die Schwarzgelben, ki se v zadnjih letih poslužujejo povsem drugačne kadrovske politike. Klopp: ""Lewandowski 2014 v Bayern"" Za 24-letnika bodo nemški rudarji ukrajinskim kolegom odšteli kar okrog 25 milijonov evrov. Usluge Armenca so si zagotovili za obdobje štirih let. Napadalec, ki se sicer spodobno znajde tudi v ne tako ofenzivnih vlogah, je v ponedeljek že prestal zdravniški pregled na Westfallenstadionu. Zavrnil tudi Liverpool ""Borussia Dortmund in Šahtar Doneck sta se sporazumela glede prestopa armenskega reprezentanta Henrikha Mkhitaryana, rojenega 21. januarja 1989. Borussia in nogometaš sta dosegla načelni dogovor glede finančnih pogojev do 30. junija 2017. Podrobnosti bomo še dorekli,"" so na svoji spletni strani (www.bvb.de) zapisali evropski prvaki iz leta 1997.Mkhitaryan, ki je bil sicer tudi na radarju Liverpoola, je v 106 tekmah za ukrajinske prvake dosegel 44 zadetkov, blestel pa je tudi v dresu svoje izbrane vrste. Letos je njegov Šahtar v osmini finala Lige prvakov izpadel prav proti varovancem Jürgena Kloppa."
http://zurnal24.si/magazin/vip/paris-poducuje-mlada-dekleta-6102,magazin,6102,"Paris podučuje mlada dekleta Redna gostja družabnih dogodkov Paris Hilton poziva mlada dekleta, naj ne storijo enake napake, kot jo je sama. Bogata dedinja Paris opozarja mlade, naj ne pristanejo na snemanje domačega seksi videa. Sama je bila namreč povsem potrta, ko se je v javnosti pojavil njen intimni film, ki ga je posnela s takratnim fantom Rickom Salamonom. ""Želim si, da mlada dekleta nikoli ne bi doživela situacije, kakršno sem sama. Ne pustite se prepričati, da storite nekaj, česar si same ne želite,"" je povedala Paris. ""Bila sem ponižana, osramočena in povsem v šoku, ko se je to zgodilo. Ni bila moja krivda, ampak mi je to nekdo naredil namerno. Tako sem se naučila biti močna in zdaj me ne more prizadeti prav nič,"" je nadaljevala."
http://zurnal24.si/sport/kosarka/london-je-poklical-vujacica-114369,sport,114369,"London je poklical Vujačića Saša Vujačić in Jose Calderon bosta po dolgem času odigrala klubski tekmi na domači celini. V Londonu ta petek in soboto njune Nets in Raptors čakata prvi dve tekmi rednega dela sezone NBA v Evropi. Medtem ko se Boston Celtics in Miami Heat v pripravah na končnico krepijo (prvi s Troyem Murhpyjem, drugi pa z Mikeom Bibbyjem), pa sta dve od najslabših ekip sezone v Evropi. New Jersey Nets in Toronto Raptors bodo v Londonu v petek in soboto odigrali prvi dve tekmi rednega dela na evropskih tleh. Ekipi z vsega 17 zmagami si lahko v tej sezoni tako pridobita vsaj nekaj novih navijačev, če že uspehov ni. Oboji so bili pred odhodom prek luže v slabi formi: Raptors so zmagali le štiri od zadnjih 24 tekem, Nets pa imajo niz šestih zaporednih porazov. Slednji so se prejšnji teden vsaj okrepili z enim od zvezdnikov – z Deronom Williamsom. Obe tekmi v O2 Areni v Docklandsu bosta ob 21.00. Igral bo tudi Deron Williams, ki je imel nekaj težav z zapestjem. ""To je lepa priložnost za krepitev priljubljenosti franšize, kar pa mi počnemo že nekaj let, ko dajemo veliko priložnosti tujim košarkarjem,"" pove športni direktor Raptorsov, Bryan Colangelo. ""Tako za klub kot za ligo je zelo pomembno, da sodelujemo na svetovnem trgu, da naša igra še naprej raste."" Vodstvo lige in predstavniki klubov so torej tem potezam še kako naklonjeni, tudi več tekmah v Evropi, morda celo posebni evropski diviziji. Drugače pa je z igralci in trenerji. Trener Toronta Jay Triano pravi, da ga jezi, da morajo v drugem delu sezone v Evropo, da je to le motnja v procesu treningov in tekem. Ob prihodu v London se je le malo omehčal: ""V sezoni je 82 tekem, igralci pa si bodo gotovo ti dve najbolje zapomnili."" Pot v London ne pomeni le dveh tekem. V sredo so šli košarkarji na ogled mesta (pozirali so s kraljevo stražo pred Buckinhamsko palačo in se sprehodili čez Tower Bridge), dan prej pa je šel Saša Vujačić na nogometno tekmo med Chelseajem in Manchester Unitedom. ""Tekme lige NBA se ne morejo primerjati z nogometnimi. Tukaj se poje, vzdušje je noro, res nekaj posebnega,"" je o atmosferi na Stamford Bridgu dejal Vujačić. In kaj so o tekmi rekli njegovi soigralci? ""Bili so utrujeni in so ostali v hotelu,"" je še dejal Vujačić, ki je stadion zapustil zadovoljen. Zmagal je njegov Chelsea."
http://zurnal24.si/magazin/vip/prisega-na-kvalitetno-predigro-141789,magazin,141789,"Prisega na kvalitetno predigro  Mister Slovenije 2011  Žan Cvet nam je pred odhodom na svetovni lepotni izbor zaupal veliko zanimivega! Mister Slovenije Žan Cvet bo 6. decembra odpotoval na finalni izbor Mister International 2011 na Tajsko. Pred velikim finalom nam je zaupal marsikaj zanimivega in žgečkljivega: ""Rad potujem, tako daleč sicer še nisem bil, sem pa že obiskal številne evropske države. Obetam si predvsem lepo doživetje in veliko izkušenj."" Po finalnem izboru si bo Žan privoščil še teden dni počitnic na Tajskem v družbi mame in organizatorke Nine Urišič. Ker je pravi modni navdušenec, bo poleg sponzorskih oblačil na Tajsko vzel tudi svoja. Zaupal nam je, da ima kar 25 parov kavbojk in 15 parov čevljev. Na finalnem večeru bo zapeljeval v opravi dreserja lipicancev, manjkal mu ne bo niti bič! Obvlada kuhalnico in je za kakovostno predigro Žan se na veliki finale pripravlja že šest mesecev, njegova mama je izdala, da vsako jutro teče na Šmarno goro. ""Predvsem sem veliko treniral v fitnesu, saj sem moral pridobiti mišično maso, ki je prej nisem imel. Pomembna je tudi prehrana, večinoma jem riž in zelenjavo. Kuhati znam, saj si večinoma kuham sam, moja specialiteta je losos v pečici z zelenjavo,"" nam je razkril Žan, ki se ga dekleta, kljub vsem vrlinam in privlačnemu videzu, kar malce bojijo: ""Zdi se mi, da se malo bojijo in si ne upajo pristopiti k meni. Težav ravno nimam, je pa res, da trenutno nimam časa za punce. Ko pridem s tekmovanja, bom kakšno našel."" Dvajsetletni študent strojništva pravi, da se raje predaja stalni spolni partnerki, kot da bi jih menjal, o dobrem seksu pa nam je povedal: ""Dober seks je predvsem dobra predigra in to, da imaš osebo, s katero seksaš, resnično rad."" Ste že kaj medene? Lepši od Tjaše Kokalj Cvet si od tekmovanja Mister International 2011 obeta veliko, upa celo na prvo mesto. ""Na tekmovanje sem se prijavil, ker je dobra odskočna deska in spoznaš ta svet, čeprav je Slovenija majhna. Zagotovo se v prihodnosti vidim v modnem svetu. Če bi dobil priložnost, bi se takoj preselil v eno izmed svetovnih modnih prestolnic."" Žan je v kratkem času postal izredno priljubljen model, ki redno polni strani modnih revij, zato se spopada tudi s tradicionalno slovensko zavistnostjo, ki si je ne žene preveč k srcu. Lepotica in novinarka Tjaša Kokalj se je o postavnem mistru pošalila: ""Pred kratkim sva skupaj snemala katalog in prvič v življenju sem se počutila, da je moški lepši od mene (smeh)."""
http://zurnal24.si/magazin/vip/madonna-koncala-zvezo-zaradi-islama-121898,magazin,121898,"Madonna končala zvezo zaradi islama Kraljica popa Madonna je zaradi verskih nesoglasij prekinila devetmesečno zvezo s 24-letnim plesalcem Brahimom Zaibatom. Po poročanju tujih medijev se mladi plesalec Brahim ni hotel odreči muslimanski veri in sprejeti kabale, kot je hotela Madonna. Zato je ostal sam. ""Brahim ni več v zvezi z Madonno in zaradi tega je zelo srečen,"" je za britanski časopis Daily Mail povedal njegov prijatelj. Vera sprva ni predstavljala večjih težav v njuni zvezi, dokler vmes ni posegla Brahimova družina. ""Ni jim bilo všeč, da je z Madonno hodil na srečanja kabale, vztrajali so pri tem, da se mora držati muslimanske vere. In zato je prišlo do spora,"" je pojasnil vir.Sicer pa je imela Brahimova družina že od samega začetka težave s sprejemanjem dejstva, da si je našel toliko starejše dekle. ""Omenil je osemletno razliko, kasneje pa je pojasnil, da je osem let starejša od mene, in da ji je ime Madonna. Bila sem šokirana. Ona je bila zvezda že, ko sem jaz hodila v osnovno šolo!"" je dejala Brahimova mama."
http://zurnal24.si/sport/nogomet/messi-castni-gost-ronalda-v-las-vegasu-199416,sport,199416,"Messi častni gost Ronalda v Las Vegasu Leo Messi je bil gost brazilskega Ronalda na zabavi v Las Vegasu. Še preden se je Leo Messi podal na zadnjo v seriji dobrodelnih tekem pod nazivom ""Messi and Friends"", ki je bila konec prejšnjega tedna v Chicagu, se je v Las Vegasu udeležil zabave, ki jo je organiziral ""originalni"" Ronaldo – Luís Nazário de Lima. Sanjsko: amater s ""škarjicami"" zabil na Messijevi tekmi V prestižnem hotelu v igralniški Meki je bil Argentinec častni gost Brazilca. Vse skupaj se je dogajalo v Wynn Las Vegas & Encore Resort, kjer najcenejše prenočišče stane okrog 300 ameriških dolarjev. Od znanih nogometnih obrazov so opazili še Djalminho, nekdanjega nogometaša španskega Deportiva. Messi se je na kratek postanek podal v družbi bratov Matíasa in Rodriga. Messi le z enim tednom dopusta Priljubljeni O Fenômeno, ki je sicer tudi ambasador SP 2014, je bil v ""mestu greha"" zaradi turnirja UFC (mešane borilne veščine), na katerem je nastopal eden izmed tekmovalcev pod njegovim menedžerskim okriljem, Brazilec Anderson Silva. Slednjega je v Vegasu nokavtiral Chris Weidman."
https://zurnal24.si/sport/nogomet/angleski-nizjeligas-kupil-tribuno-na-ebayu-219927,sport,219927,"Angleški nižjeligaš kupil tribuno na eBayu Angleški nižjeligaš Brightlingsea Regent je moral na svojem stadionu v skladu s predpisi tekmovanja postaviti novo tribuno. Klubski veljaki so jo poiskali kar na eBayu. Ker so morali pri Brightlingsea Regentu dvigniti kapaciteto svojega stadiona, so se pri angleškem devetoligašu odločili, da pri povečanju števila sedišč (s prejšnjih 50 na 157) uporabijo eBay. Za tribuno so, verjetno skupaj s poštino in pakiranjem, plačali 6.600 evrov, z njo pa bodo lahko igrali v osmi ligi, če se jim tja po pričakovanjih uspe uvrstiti. Tribuno so po besedah predsednika kluba Terryja Dohertyja, podobno kot bi ""skavtirali"" igralce, spremljali že dalj časa. Z lahkoto jo bodo napolnili ""Opazili smo eno tribuno na eBayu pred dvema letoma, od takrat naprej pa ji sledimo,"" je za BBC Essex dejal Doherty. ""Na srečo je bila še vedno tam in upamo, da jo bomo lahko prevzeli na otoku Wight."" Stadion North Road bo zdaj užival v veliko glasnejši podpori, tribuna pa naj bi bila že na poti proti Brightlingseaju. ""Z lahkoto bomo napolnili tribune,"" je pred tekmo z Bodminom v pokalu FA Vase, morda največji v zgodovini kluba, še povedal zadovoljni predsednik, ki je še razkril, da je tribuna le malo rabljena, saj so jo le enkrat postavili za nek teniški turnir."
http://zurnal24.si/slovenija/crna-kronika/pijan-zbil-mopedista-in-se-odpeljal-naprej-210512,slovenija,210512,"Pijan zbil mopedista in se odpeljal naprej  33-letni voznik pustil hudo poškodovanega mopedista, v katerega je čelno trčil,  na kraju nesreče.  Prometna nesreča se je zgodila na lokalni cesti med Slovensko Bistrico in Velikim Tinjem. 33-letni voznik avtomobila je okoli 21.30 zapeljal v križišče, v katerem prednostna cesta poteka v oster nepregledni ovinek, Voznik ni peljal po svojem vozišču, pač pa je zapeljal na nasprotnega in tam trčil v 34-letnega voznika mopeda. Napihala oba Voznik mopeda je obležal na vozišču, voznik osebnega vozila pa se je brez ustavljanja odpeljal naprej. Mopedista so odpeljali v mariborski klinični center, kjer so ugotovili, da je hudo poškodovan. Alkotest pa je pokazal 0,88mg/l alkohola v izdihanem zraku.Nekaj po 1. uri ponoči pa so policisti na podlagi sledi, ki so jih našli na kraju, izsledili tudi voznika poškodovanega avtomobila. Tudi njemu so odredili preizkus alkoholiziranosti, ki je pokazal 1,10 mg/l alkohola v izdihanem zraku, so sporočili iz Policijske uprave Maribor."
http://zurnal24.si/magazin/film-glasba-tv/rebeka-bo-odpravila-glavobol-119551,magazin,119551,"Rebeka bo odpravila glavobol Nekdanja misica in pevka Rebeka Dremelj s svojo novo skladbo prežene vse težave.
 Nova Rebekina pesem z naslovom Askalcin je idealna rešitev za vse trenutke zabave in uživanja. Pesem, za katero sta v originalu glasbo in besedilo napisala F. Miletić in M. Roganović, je za slovenščino priredil Miran Rudan.Pesem Askalcin bo pomagala pregnati vse nevšečnosti – od bolečin, glavobolov, vročine in ostalih neprijetnosti, ki lahko zagrenijo sicer lepe trenutke, Rebeka pa ob njej obljublja obilo zabavnih in veselih trenutkov. Skladbi lahko za pokušino prisluhnete: Rebeka Dremelj – Askalcin.mp3"
http://zurnal24.si/avtorji/zupanti-13438,sport,13438,"Dolgotrajno okrevanje Garbajose Španec Jorge Garbajosa, član Toronto Raptorsov, je v torek uspešno prestal operacijo leve noge, a bo z igrišč odsoten dlje časa. Vsaj deset tednov sploh ne sme stopiti na nogo. Španec Jorge Garbajosa, soigralec slovenskega košarkarja Radoslava Nesterovića pri severnoameriškem moštvu NBA Toronto Raptors, je v torek uspešno prestal operacijo leve noge, a bo z igrišč odsoten dlje časa, so sporočili iz klubskega vodstva. Glavni kirurg Mark Myerson je španskega košarkarja opozoril, da vsaj deset tednov sploh ne sme stopiti na nogo, tako da za zdaj še ni znano, kdaj se bo lahko vrnil na igrišča. Garbajosa si je že marca, ko je poskušal blokirati met na koš, zlomil kost v levi nogi in zvil gleženj. Kljub poškodbi je septembra pred domačimi navijači zaigral v dresu španske reprezentance na evropskem prvenstvu in osvojil naslov evropskega podprvaka. V sedmih tekmah, ki jih je odigral to sezono, je Garbajosa v nekaj več kot desetih minutah v povprečju dosegal po 3,1 točke in 2,1 skoka. Že 20. novembra pa se je znašel na seznamu poškodovanih, potem ko so zdravniki po pregledu z magnetno resonanco ugotovili, da se je poškodba poslabšala."
http://zurnal24.si/slovenija/vlada-dogovor-sindikatom-predlagala-ze-nocoj-192900,slovenija,192900,"Vlada dogovor sindikatom predlagala že nocoj? Vlada naj bi sindikatom javnega sektorja predlagala, da bi dosegli dogovor o varčevalnih ukrepih še nocoj. To naj bi želela zaradi pošiljanja reformnih dokumentov v Bruselj. Vlada naj bi tokrat umaknila rez v dodatek na delovno dobo, ki tako ostaja isti.  Vladni pogajalci naj bi si dogovora s predstavniki sindikatov želeli že danes zato, ker nameravajo danes oziroma najpozneje v petek dopoldne v Bruselj posredovati reformni program in program stabilnosti, informacija o dogovoru glede varčevalnih ukrepov v javnem sektorju pa bi bila zagotovo pozitiven signal. Na današnjih pogajanjih, ki še trajajo, sta sicer obe strani zbližali stališča o varčevalnih ukrepih pri znižanju plačne mase za javne uslužbence, vlada pa naj bi vnovič izrazito popustila. Vlada naj bi omilila tudi predlog glede vplačil za dodatno pokojninsko zavarovanje, saj naj ne bi bilo izključeno, da ne bi premij le znižala. Najprej je sicer predlagala zamrznitev. Sprva je vladna stran predlagala tudi, da bi izplačilo zdaj zamrznjenih napredovanj prestavili za eno leto, torej s 1. junija letos na 1. junij prihodnje leto, zdaj naj bi izplačilo prestavila na zgodnejši čas. Sprememba plačne lestvice pa za zdaj ostaja odprta."
https://zurnal24.si/sport/nogomet/cr7-nikoli-ne-bo-na-nivoju-messija-162973,sport,162973,"CR7 nikoli ne bo na nivoju Messija Diego Armando Maradona se s Pelejem že več let prepira, kdo je bil boljši nogometaš. Podobno tekmo imata v današanjih časih tudi Cristiano Ronaldo in Lionel Messi. Za ""malega zelenga"" ni vprašanja, kdo je boljši. Cristiano Ronaldo in Lionel Messi sta tudi v minuli sezoni navduševala ljubitelje okroglega usnja širom sveta. Eni imajo raje zvezdnika Real Madrida, drugi zvezdnika Barcelone. Na koncu pa se bo le eden od dveh izjemnih nogometašev veselil prestižne Fifine nagrade za najboljšega nogmoetaša leta Ballon d'Or. Če vprašate legendarnega Diega Armanda Maradono, potem ni dvoma, da bi morala nagrade v roke njegovega rojaka.""Cristiano Ronaldo nikoli ne bo na nivoju Messija. Lionel ne potrebuje Ronaldovega silovitega udarca, saj lahko s preigravanjem pride do gola z žogo v nogah. Ko je Ronaldo osvojil Ballon d'Or, je sporočil: 'nikoli več drugo mesto.' Sedaj pa je srebro največ, kar lahko doseže,"" je v svojem slogu dejal Maradona, ki se primerjave med njim in veliko mlajšim Messijem ne želi spuščati: ""Čeprav nisem ljubitelj primerjav, toda primerjava mene in Messija je prevelika stvar. Oba sva levičarja, Argentinca in briljantna nogometaša."""
https://zurnal24.si/slovenija/zastoji-sola-cestne-zapore-315418,slovenija,315418,"Od ponedeljka naprej se boste zjutraj v službo vozili 15 km/h počasneje Od ponedeljka zjutraj bo hitrost vozil veliko manjša. Na prvi šolski dan bodite strpni v prometu in se v vrtce, službe in šole odpravite prej kot po navadi. Počitnic je konec, tuji turisti še niso končali s počitnicami, ponekod pa še zamujajo poletna cestna dela. Delavci lovijo zadnje minute za delo Pred rondojem Tomačevo smo v nedeljo popoldan opazili, da delavci niso postavili še več sto metrov ograje. Direkcija Republike Slovenije za infrastrukturo je ob koncu šolskega leta začela z gradbenimi deli na odseku med krožiščem Tomačevo in križiščem z Brnčičevo ulico. Med prenovo Štajerske ceste, ki naj bi bila predvidoma končana do 31. avgusta, so na novo preplastili 3,6 kilometra vozišča. Vendar pa je bila delna zapora cestišča (v obe smeri sta bila zaprta prehitevalna pasova) zaradi zamenjave varnostne ograje v ločilnem pasu smernih vozišč še v nedeljo, 2. septembra, popoldan. Pa čeprav je na tabli, ki opozarja na cestna dela, označeno, da bodo dela končana do konca avgusta. Torej do petka. Žurnal24 Balon na krožišču Slovenija Balon zaradi vetra pristal sredi krožišča Tomačevo Na odseku med krožiščem Tomačevo in križiščem z Brnčičevo ulico v času delne zapore dodatni zastoji nastajajo tudi zaradi neznanja voznikov, predvsem zaradi nepravilnega vključevanja pri zoženju vozišča iz dveh pasov v eno pred delavnimi zaporami. O tem smo pisali tukaj. Kljub poletnemu dopustniškemu zatišju je bilo v juliju in avgustu na omenjeni cesti v jutranjih konicah, ko se vozniki iz Domžal, Mengša in Kamnika vozijo v Ljubljano in popoldanskem času, ko se ljudje iz dela vračajo domov, kaotično. Na območju omenjenih cestnih del so nastajali daljši zastoji. V nedeljo popoldan so imeli delavci nepostavljene še nekaj sto metrov ograje, ki naj bi jo po zagotovilih, ki smo jih zasledili na spletnih straneh Mestne občine Ljubljana (MOL), dokončali do nedelje do polnoči. Žurnal24 Rondo Tomačevo Slovenija Po krožišču Tomačevo se ni sprehajal otrok, ampak ... Pričakujte večje zgostitve Dars ob začetku šolskega leta na svojih spletnih straneh opozarja, da se na cesto vračajo šolarji, zato bodo nastajale večje zgostitve in zastoji ob jutranjih in popoldanskih prometnih konicah, ki so najmočnejše med 6.30 in 8.30 uro zjutraj ter med 15. in 17. uro popoldne. Ponekod po Evropi še trajajo počitnice, zato bo na cestah še dosti turistov. Manj v smeri proti morju, več pa v obratni smeri. Pri Darsu so pred časom razkrili graf, ki prikazuje, za koliko se hitrost v prvem tednu septembra zmanjša v primerjavi z zadnjim tednom v avgustu. Podatki sicer veljajo za leto 2016, Darsov hitrostni graf pa je razkril, da se ob 8. uri zjutraj povprečna hitrost na avtocesti A1 Domžale Ljubljana zniža za 15 km/h, iz 90 km/h na 75 km/h. Ob 6. uri zjutraj je na isti relaciji povprečna hitrost v septembru 110 km/h, ob 7. uri 90 km/h, ob 8. uri 75 km/h, ob 9. uri med 95 km/h in 100 km/h, ob 10. uri pa spet 110 km/h. V popoldanskih urah se promet močno poveča med 15. in 17. uro., in sicer zlasti na avtocestah v bližini večjih slovenskih mest ter na vpadnicah v večja mesta. PIC Največje prometne obremenitve pričakujejo ob koncu tedna in v ponedeljek, in sicer na ljubljanski obvoznici ter od mejnih prehodov s Hrvaško (Gruškovje, Dragonja, Sečovlje) proti Avstriji. Zastoji bodo predvsem na najbolj obremenjenih mejnih prehodih v Istri. Ves čas je pričakovati zastoje pred predorom Karavanke proti Avstriji, ki se še podaljšajo zaradi kontrole avstrijskih mejnih organov. Preverili smo Avto V Črnučah in v rondoju Tomačevo zmeda in nagajanje Z 2. septembrom 2018 v Sloveniji ob sobotah ni več omejitev prometa tovornih vozil do 7,5 ton. Omejitev še velja ob nedeljah, praznikih in dela prostih dnevih med 8. do 21. uro. Po Sloveniji bo na prvi šolski dan na avtocestah in hitrih cestah kar nekaj delnih zapor cestišča. Kje potekajo dela? Ljubljanska obvoznica Od avtocestnega razcepa Kozarje proti Brdu je na razdalji približno 400 metrov postavljena zapora zaradi zamenjave protihrupne ograje, ki je bila poškodovana ob lanskem junijskem požaru. Zaprt je odstavni in delno vozni pas. Na Darsu pričakujejo zastoje zlasti pri vključevanju vozil z južne obvoznice za smer proti Brdu oziroma Kranju. Zapora bo trajala predvidoma do 23. septembra 2018. Na Darsu svetujejo, da lahko k večji varnosti in pretočnosti prispevamo vozniki sami. Poskusimo se izogibati vožnji ob urah, ko so pričakovane največje prometne konice. V času največjih prometnih konic uporabljajmo tudi alternativne poti. Ostanimo strpni vozniki in upoštevajmo cestnoprometna pravila. Predvsem je pomembno spoštovati predpisano hitrost in vzdrževati varnostno razdaljo, saj vsak, tudi manjši trk vozil lahko povzroči daljši zastoj. Gorenjska avtocesta Na odseku avtoceste A2 so na odseku med Hrušico (Jesenice - zahod) in Lipcami (Jesenice - vzhod) v obeh smereh vožnje postavljene dnevne delovne zapore obeh prehitevalnih pasov zaradi pripravljalnih del v sklopu celovite obnove odseka. V torek in sredo, 4. in 5. septembra 2018, bo predvidoma med 8. in 23. uro med Brezjami in Podtaborom proti Ljubljani zaprt vozni pas zaradi krpanja cestišča. Anže Petkovšek Karavanke Slovenija Kilometrski zastoji na meji in pred predorom Dolenjska avtocesta Od 28. avgusta 2018 je na odsekih avtoceste A2 med Novim mestom in Obrežjem postavljenih več vzdrževalnih zapor zaradi sanacije asfaltnega vozišča Primorska avtocesta Promet na območju nekdanje cestninske postaje Log je že urejen po obeh smernih voziščih obnovljene avtoceste. Dela se nadaljujejo na območju izven cestišča in bodo zaključena predvidoma do konca septembra 2018. Na viaduktu Ravbarkomanda se nadaljuje obnova. Promet je po novem urejen po dveh zoženih pasovih na skupni razdalji približno 2,5 kilometra. Dela na objektu, ki je sedaj zaradi sanacije zaprt, bodo zaključena predvidoma do konca septembra 2018. Od 30. avgusta do 6. septembra 2018 v predoru Markovec potekajo vzdrževalna dela Hitra cesta skozi Vipavsko dolino Na odseku hitre ceste H4 med cestninsko postajo Nanos in pokritim vkopom Rebrnice 1 je zaradi popravila viadukta Boršt zaprto smerno cestišče proti Vrtojbi (Italiji). Promet je urejen dvosmerno po drugi polovici hitre ceste. Štajerska avtocesta Na odsekih avtoceste A1 med priključkoma Celje - vzhod in Celje - center ter med priključkoma Celje - center in Arja vas v smeri proti Ljubljani poteka zamenjava protihrupnih ograj. Promet je v času zapore urejen po dveh zoženih pasovih."
http://zurnal24.si/slovenija/crna-kronika/skocila-v-savo-217792,slovenija,217792,"Skočila v Savo  Pri tacenskem mostu v Ljubljani v Savo skočila ženska.
 Po podatkih Uprave RS za zaščito in reševanje je ženska v reko skočila nekaj pred 11. uro. Gasilci Gasilske brigade Ljubljana so skupaj s policisti (vključen je bil tudi helikopter policije) in gasilci PGD Sostro, Zalog-Spodnji Kašelj, Črnuče, Ježica, Tomačevo- Jarše, Vižmarje-Brod, Tacen, Gameljne, Litija, Brdo in Stožice preiskali rečno strugo in brežine od Tacna do Kresnic. ""V iskalno-reševalni akciji je sodelovala tudi Enota za podporo vodenja MOL, v pripravljenosti pa so bili tudi potapljači iz Podvodne reševalne službe Ljubljana,"" so še zapisali na Upravi. Umrla v bolnišnici Našli so jo nekaj po 13. uri na sipinah v Spodnjih Gameljnah. Gasilci so jo potegnili na kopno in začeli z oživljanjem, nato pa so jo predali v oskrbo reševalcem ljubljanskega kliničnega centra. Ženska je nato v popoldanskih urah umrla. ""Glede na zbrana obvestila dogodek nima znakov kaznivega dejanja,"" je za zurnal24.si sporočila Maja Ciperle Adlešič, tiskovna predstavnica PU Ljubljana."
https://zurnal24.si/sport/nogomet/milito-vsa-podpora-mi-daje-neverjetno-energijo-182616,sport,182616,"Milito: ""Vsa podpora mi daje neverjetno energijo"" Samir Handanović je svojega soigralca Diega Milita pozval, naj vzdrži napore rehabilitacije po četrtkovi poškodbi in upa, da se bo odlični argentinski napadalec kmalu vrnil v moštvo Interja. Diego Milito se je v četrtek v sedmi minuti dvoboja šestnajstine finala Evropske lige proti romunskemu Cluju ob nerodnem padcu resno poškodoval. Nastradale so Argentinčeve kolenske vezi, potrebna bo operacija in dolgotrajno okrevanje. Že po koncu četrtkove tekme, ki jo je Inter z dvema goloma Rodriga Palacia dobil z 2:0, je trener Nerrazzurov Andrea Stramaccioni izrazil razočaranje in žalost nad nesrečno poškodbo, danes pa je prek klubske spletne strani nekaj besed namenil tudi nekdanji kapetan slovenske reprezentance Samir Handanović. Staramaccioni: ""Počutim se zelo žalostno"" ""Milito mora vzdržati. Pot nazaj bo zelo dolga, a mora vztrajati in se pozdraviti do konca,"" je dejal Sarma, ob tem pa zagotovil, da bo svojemu soigralcu nudil vso potrebno podporo in da upa na čim hitrejši povratek nekdanjega napadalca Zaragoze. Ljubljanski vratar je skozi celotno tekmo branil gol Interja, Vid Belec pa je srečanje spremljal s klopi za rezerve. Palacio, ki je dosegel oba gola, je v deseti minuti prišel na igrišče prav kot zamnejava za nesrečnega Diega, ki se je že v preteklosti ubadal s številnimi poškodbami. Milito ganjen nad podporo Argentinec je prejel dobre želje z različnih naslovov, tudi od svojih bivših italijanskih klubov in prek klubske spletne strani se je že zahvalil za podporo.""Rad bi se zahvalil za vse lepe želje. Hvala predsedniku (Massimu, op. p.) Morattiju, mojim soigralcem in vsem pri Interju. Hvala tudi vsem pri Genoi, Fiorentini in Milanu za prijazne besede. Najbolj pa se zahvaljujem navijačem Nerazzurov, ki so me ganili s svojo podporo. Vsa ta ljubezen mi daje neverjetno energijo in vse bom naredil za čim hitrejšo vrnitev na zelenice,"" je dejal srčni, a nesrečni napadalec za Interjevo spletno stran."
http://zurnal24.si/sport/terpin-groznje-s-sds-si-je-lovse-izmislil-146459,sport,146459,"Terpin: ""Grožnje s SDS si je Lovše izmislil"" Odvetnik Tine Maze se je odzval na obtožbe Tomaža Lovšeta, predsednika Smučarske zveze Slovenije: ""Grožnje s SDS si je izmislil, tako kot to, da je Tina zbežala s snemanja (za Citroën, op. a.). Tina je spot posnela, Lovše pa grozljivo laže."" ""Predsednik me je začel izzivati, češ da sem imel dolg nos na štetju volilnih glasov na Gospodarskem razstavišču, kjer je SDS organizirala večer. Začudeno sem ga pogledal, rekoč, da bomo videli, kako se bo stvar politično razpletla in kdo bo mandatar, nič drugega. Nato je začel nakladati, da ima on boljše stike od mene v SDS. Dejal sem, da ni problema, vsak ima svoje. S tem se ne obremenjujem. Ne razumem, kakšno zvezo ima politika v tej zadevi. Grožnje s SDS si je izmislil, tako kot to, da je Tina zbežala s snemanja (za Citroën, op. a.). Tina je spot posnela, Lovše pa grozljivo laže. To je dodatna laž, ki si jo je izmislil, ker je popolnoma izgubil živce. Nima več nadzora nad situacijo, ker je stvar tako zavozil, da je zdaj v kotu in ne more nikamor,"" je bil neposreden Damijan Terpin, odvetnik Tine Maze, ki je pojasnil še ozadje snemanja za posamični in skupinski oglas za Citroën.""V moji pisarni smo septembra ob prisotnosti Vlada Makuca in Barbare Kürner Čad zelo jasno rekli, da mi individualnih spotov za Citroën ne bomo delali. Preprosto zato, ker že imamo pogodbo z Avtom Jarc in vsi vedo, da Tina Maze vozi drugi avtomobil. Zaradi svojega dostojanstva ne more delati spota za konkurenčno podjetje. To ne bi bilo v skladu z dostojanstvom športnika. Oni (SZS, op. a.) so to vzeli na znanje. Ko je bilo treba snemati spot za Citroën, nam je Tomi Trbovc (tiskovni predstavnik SZS, op. a.) poslal scenarij spota, iz katerega je bilo razvidno, da mora snemati individualni spot. Čadovi sem odgovoril po elektronski pošti, da individualnega spota ne bomo delali, pač pa bomo napravili, če želijo, skupinskega, kot smo se dogovorili. Kmalu potem dobim od Trbovca novi scenarij za skupinski spot, ki ga je Tina posnela. Ker nam je poslal scenarij za skupinski spot, pomeni, da so oni vzeli na znanje dogovor, ki smo ga sklenili v moji pisarni. Vse ostalo so laži,"" je dodal Terpin: ""Pogodba ni bila kršena, ker smo se tako dogovorili."" Boštjan Tacol Glede domnevnega fascikla pritožb glede prekrškov Tine Maze, ki ga hranijo na zvezi, je odvrnil: ""Pritožbe so bile, ko je bila Tina v Ameriki. Polde Flisar skrbi, da gre Tina urejena pred kamero, da se vidijo napisi ... Tega v Ameriki niso imeli. Enkrat ali dvakrat se je zgodilo, da je imela zapeto bundo in se napis Hervisa ni videl. A če greste pogledat sobotne intervjuje, ki sta ju dali drugi dve slovenski reprezentantki za slovensko televizijo ... Prav tako se pri eni ni videl napis Hervis in nekateri drugi. Če bi takšne malenkostne zadeve šteli za kršitve, jih lahko vsi napišemo za cele fascikle, ampak za vse smučarje. To so njegovi (Lovšetovi, op. a.) izgovori. S tem, ko pravi, da ne izpolnjujemo sponzorskih obveznosti, ima izgovor, da ne izplača premij za lansko leto. Stalno govori, da bo premije izplačal, ko bo ona izpolnjevala sponzorske obveznosti do SZS. To so čisti izgovori. Vprašajte Hervis, ali so bili zadovoljni, ko smo naredili krasen spot z Ivico Kostelićem. Vprašajte Petrol – šli smo se fotografirat, ni bilo nobenih težav. Vprašajte Amicus, imeli smo dogodek v Portorožu, ni bilo nobenih težav. Zato so to izmišljotine. Seveda individualnih spotov za Citroën ne moremo delati, ker smo že prej imeli pogodbo z drugim podjetjem, kar je nesprejemljivo glede dostojanstva športnice. Skupinske spote pa smo naredili.""Kaj konkretno bi morala reči v spotu za Citroën? ""V spotu bi morala reči, da je citroën najboljši avto. Približno, nekaj podobnega. V tem smislu gre za njeno dostojanstvo. Ne more dveh konkurenčnih podjetij promovirati istočasno. To pa je pripravljena narediti kot članica zveze oziroma reprezentantka, skupaj z ostalimi reprezentanti, ker je Citroën sponzor SZS. Do tu ni problema,"" je odvrnil Terpin in se ozrl še k eni od poti za zgladitev spora: ""Najprej je treba, da se osebne zadeve, ki so nedostojne, zaključijo. In potem ne bo težava priti do pametnega dogovora. Pogoj je, da se opravičijo. Pričakujemo opravičilo Tomaža Lovšeta."""
http://zurnal24.si/magazin/horoskop-in-numerologija/odgovor-sifra-pika-mika-96946,magazin,96946,"Odgovor – ŠIFRA: pika mika Kaj kažejo števila za mojo hčerko na faksu? Vaša hči se letos nahaja pod vplivom števila 7, ki je izjemno ugodno za izobraževanje, tako življenjsko kot tudi akademsko.Njeno Število življenjske poti je 1, kar pomeni, da je zelo samostojna oseba in bi ji ustrezal študij nekega poklica, ki bi ji kasneje dajal svobodo, da se lahko naprej razvija. Denimo, poklic računovodje ni tak. Dobra bi bila na vodilnem položaju in v samostojnem podjetništvu."
http://zurnal24.si/sport/kosarka/v-zmajih-je-se-nekaj-ognja-61959,sport,61959,"V zmajih je še nekaj ognja Košarkarji Uniona Olimpije so v 5. kolu Evrolige v dvorani Tivoli povsem nadigrali rimsko Lottomatico s 87:70. To je prva zmaga Ljubljančanov v novi sezoni Evrolige. Ljubljančani so z zmago nad rimsko Lottomatico (87:70) še obdržali tudi možnosti za uvrstitev v Top 16. Rimljani tako prepričljivega poraza verjetno ne pomnijo od punskih vojn, Jure Zdovc pa se vsaj nekaj dni lahko počuti kot Hanibal. Do sobotne tekme v ligi NLB s Partizanom v Beogradu. Drug obraz zmajevZadnje evroligaške tekme so očitno zelo razočarale navijače Uniona Olimpije, saj je bilo v ledeni dvorani Tivoli tokrat prvič kar precej praznih sedežev. Tisti, ki so se le odločili kupiti vstopnico za tekmo z Rimljani, so tokrat v prvem polčasu videli povsem drugačen obraz zmajev kot na začetku zadnjih evroligaških obračunov, ko si je četa Jureta Zdovca v prvih dvajsetih minutah kar po pravilu priigrala nekaj točk zaostanka. Ko ni prvega strelca ...Že uvodne minute so tudi pokazale, da bo to večer Sanija Bečirovića, ki je tako odlično nadomestil učinek prvega strelca Evrolige Matta Walsha. Sanny boy je dosegel osem od prvih devetih točk zmajev, do konca prve četrtine se je ustavil pri številki 13, do polčasa (48:28) pa pri 17. Z dvema trojkama se je ob delnem rezultatu 21:6, ki je gostiteljem uspel na koncu prve in začetku druge četrtine, izkazal tudi Vlado Ilievski. Ta je tokrat prvič v tej sezoni zaigral v Evroligi, a je po le petih minutah zahteval menjavo in se do konca srečanja ni več vračal na parket.Dokončni potop rimske galeje je na začetku tretje četrtine s tremi zaporednimi trojkami napovedal Jaka Klobučar (57:30), Italijane pa v igro z nekaj sumljivo dosojenimi prekrški na eni in nedosojenimi na drugi strani, niso vrnili niti sodniki. Razlika se je le zmanjšala. Tokrat so bili Ljubljančani pač premočni, Rimljani pa so doživeli šele drugi poraz v tej evroligaški sezoni.Evroliga, 5. kolo (skupina C):Union Olimpija : Lottomatica 87:70Bečirović 24, Ožbolt 15, Slokar 12; Winston 18, Giachetti 10Izjavi po tekmi:Jure Zdovc, trener Union Olimpije: ""Fantom čestitam za zmago. Odigrali smo res dobro tekmo, vsi so dali svoj delež. Fantom sem zjutraj na treningu rekel, če hočemo zmagovati v Evroligi, moramo dvigniti ritem in biti pravi od prve sekunde. S tem smo imeli na prejšnjih tekmah kar nekaj problemov, saj so menjave v večini primerov odigrale slabo ali pa smo začeli slabše. Danes smo igrali izredno dobro obrambo, zaustavili smo njihovega prvega igralca, ki se ni razigral. Na začetku smo imeli nekaj težav s skokom, a smo tudi to kasneje skontrolirali in nato tekmo dokaj mirno pripeljali do konca.""Sašo Ožbolt, kapetan Uniona Olimpije: ""Tokrat smo si res želeli zmago, to pa smo dokazali tudi s pristopom. Igrali smo dobro v obrambi, še zlasti v prvem polčasu. V drugem delu smo mirno pripeljali tekmo do konca. Zaslužena zmaga v pravem trenutku.""Sani Bečirović, igralec Uniona Olimpije: ""Menim, da sem odigral tako, kot se je od mene že dolgo pričakovalo. Upam, da bom to formo zadržal čim dlje in da bomo nanizali še nekaj zmag. Obramba nam je dala potrebno samozavest za napad, vsako tekmo moramo začeti, kot smo to. Ne smemo dobiti lahkih košev, v napadu pa je treba igrati sproščeno. Kakovost imamo, potrebovali pa smo takšno tekmo, da se sprostimo. To, da je bil na drugi strani moj nekdanji klub, sploh ni bilo pomembno. Vsakokrat, ko stopim na parket, želim dati svoj maksimum.""Nando Gentile, trener Lottomatice: ""Zelo težko je govoriti o tej tekmi. Za Olimpijo je bila to zadnja možnost, da pride do Top 16. Tudi za nas je bila to pomembna tekma. Še posebej drugo četrtino smo začeli brez energije. Oni so se borili za vsako žogo in igrali odlično. Mi smo igrali grozno tekmo. Če želite, da govorim o tekmi, bo to težko, saj sploh nismo igrali. Niti v obrambi niti v napadu. Nič. Olimpija je dobra ekipa, ki igra moštveno in se bori."""
http://zurnal24.si/magazin/bizarno/silikon-za-vojakinje-7687,magazin,7687,"Silikon za vojakinje Avstralska vojska je zelo radodarna, saj svojim vojakinjam plačuje lepotne operacije. Lepotne operacije za vojakinje. © iStockphoto Predstavnik avstralske vojske Andrew Nikolic pravi, da račun estetskega kirurga poravnajo le, če je imela vojakinja zaradi lepotnih napak hude duševne težave. ""Te akcije smo uvedli, ker nas skrbi za dobrobit naših zaposlenih. Želimo, da bi se vsi telesno in duševno dobro počutili,"" je razložil Nicolic in dodal, da namigovanja, da si vojska v svojih vrstah želi le seksi dekleta, ne držijo. ""Povečanja prsi ne plačamo vsaki vojakinji, ki je s svojim telesom nezadovoljna. Vsaka kandidatka nam mora prinesti mnenje psihologa ali psihiatra. Šele po pregledu te dokumentacije se vojska odloči, komu bo poravnala račun,"" je še izjavil Nicolic."
http://zurnal24.si/magazin/vip/na-odru-izkazal-ljubezen-katy-perry-199326,magazin,199326,"Na odru izkazal ljubezen Katy Perry Potem ko sta se že večkrat razšla, sta zvezdnika Katy Perry in John Mayer razkrila, da sta spet skupaj in zaljubljena do ušes. Ravno na ameriški državni praznik, 4. julija, sta Katy in John javnosti pokazala, da sta spet par. Na Instagramu sta objavila fotografijo, na kateri se objemata v zaodrju koncerta za dan neodvisnosti. S tem sta hotela ljudem pokazati, da sta še vedno zaljubljena, čeprav sta se marca že drugič razšla. Konec tedna pa je John na svojem koncertu v Milwaukeeju še pred svojim občinstvom izkazal ljubezen Katy in povedal, da je ""bolj neverjetna, kot si je kdajkoli mislil""."
http://zurnal24.si/sport/kosarka/ce-bi-bila-to-80-ta-bi-zacel-udrihati-231159,sport,231159,"''Če bi bila to 80-ta, bi začel udrihati'' Košarkar Miami Heat LeBron James je pred tretjo tekmo končnice s Charlotte Bobcats spregovoril o grobi osebni napaki, ki jo je nad njim storil Josh McRoberts.
 Krilni center Charlotte Bobcats Josh McRoberts je moral zaradi grobe osebne napake nad LeBronom Jamesom plačati 20.000 dolarjev denarne kazni, zvezdnik vročice pa je zatrdil, da nima želje po maščevanju. ''Če bi bila to 80-ta, bi začel udrihati, vendar to niso 80-ta,'' je povedal James.Miami je dobil prvi dve srečanji z Bobcasti in si bo nocoj poskušal priigrati tretjo zaporedno zmago, s katero bi glasno potrkal na vrata konferenčnega polfinala. ''Ekipa me potrebuje, zato tega ne morem narediti,'' je o povračilnih ukrepih za grobo osebno napako dejal James. ''Če bom izljučen iz igre, bo to bolj škodovalo nam kot njim. Ohraniti moram mirno kri. Včasih se razjezim, vendar razumem, kaj pomenim ekipi in prav nič nam ne bo pomagalo, če bom sedel v garderobi,'' je modro sklenil košarkar Miamija."
http://zurnal24.si/magazin/lepota-telo/zaradi-cesa-se-zenska-pocuti-seksi-194901,magazin,194901,"Zaradi česa se ženska počuti seksi Visoke petke, živo rdeča šminka in ""push-up“ nedrček niso več na vrhu lestvice stvari, zaradi katerih se ženske počutijo seksi. Časi so se spremenili, prav tako želje in potrebe, zato se je lestvica malce spremenila. Tri stvari, zaradi katerih se ženske počutijo seksi, so tako sedaj gladke noge, novo seksi spodnje perilo in komplimenti, ki jih dobijo za svoj videz. Trojico je na prva mesta postavilo kar 80 odstotkov žensk.Na seznamu so se znašli tudi najlonke, parfum, visoke petke, nalakirani nohti, dvignjeni lasje in celo požirek vina, je pokazala raziskava spodnjega perila Boux Avenue v Veliki Britaniji.Predstavnica podjetja Lisa Bond je povedala, da je neverjetno, da tako subtilne spremembe vplivajo na seksapil pri ženskah. ""Do sedaj smo na vpliv, ki ga daje spodnje perilo, gledali podcenjujoče, ti rezultati pa so prikazali samozavest ženske današnjega časa.“Raziskava je še pokazala, da ena od dvajsetih žensk vsak dan vloži ogromno truda v to, da bi se počutila seksi. Še vedno pa se zelo velik odstotek žensk, ki želijo videti zapeljivo, ne odreče visokim petam in rdeči šminki."
https://zurnal24.si/slovenija/intervjuji/matej-gregorcic-viberate-vsak-dan-se-nam-pridruzi-1-500-ljudi-mesecno-razdelimo-60-tisoc-evrov-302980,slovenija,302980,"Matej Gregorčič, Viberate: Vsak dan se nam pridruži 1.500 ljudi, vsak mesec jim razdelimo 60 tisoč evrov V Viberateu so v petih minutah zbrali 10 milijonov dolarjev. To nameravajo narediti z denarjem … Skupina marketinških 'mačkov' in glasbenih navdušencev iz podjetja Viberate, ki jih vodi Matej Gregorčič, eden od ustanoviteljev pa je tudi DJ Umek, je pred petimi meseci v nekaj minutah za svoj projekt zbrala več kot deset milijonov dolarjev. Z zbiranjem sredstev s pomočjo izdaje kripto žetonov (ICO) je Viberate izdal 200 milijonov žetonov VIB, vlagateljem so jih razdelili 120 milijonov, vsak je bil vreden okoli sedem centov. Danes vrednost njihovega žetona, ki kotira na kripto borzah, znaša že več kot 40 centov. Kaj Viberate pravzaprav je in kaj bi rad postal? V grobem povedano je Viberate platforma, ki pod eno streho združuje glasbeno skupnost. Glasbeno industrijo je najprej treba ločiti na dva dela: posneto in v živo. Ko gre za glasbo, ki je posneta, so stvari zelo dorečene, zato se je izogibamo. Na tem področju so recimo zelo aktivne različne založbe, kolektivne organizacije, kot je Sazas, pa iTunes, Spotify, SonudCloud in podobni. Vsi ti se ukvarjajo z glasbo, ki je posneta. Na drugi strani je izjemno kaotičen del glasbene industrije – glasba v živo. Na tem področju ni nekih homogenih produktov. Zato smo pogosto priča številnim težavam. Med različnim akterji je veliko zavajanja in goljufanja – nekdo recimo lahko plača glasbenika, pa ne pride nastopat, lahko glasbenik pride nastopat, pa ga organizator ne plača. V pogodbah je dorečena tudi promocija, velikost prizorišča … Pogosto se izkaže, da obljubljeni pogoji niso bili izpolnjeni. Podobno je na področju managementa dogodkov. Da organiziraš koncert z velikim imenom iz glasbene industrije, potrebuješ kilometrino na tem področju. V Ljubljano ti recimo nikoli ne bo uspelo pripeljati Beyonce, če nisi pred tem organiziral dogodkov s podobnimi zvezdniki. Tudi tukaj je zato veliko zavajanja. Anže Petkovšek Kje torej na ta trg vstopite vi? Mi želimo s svojo platformo povezati ljudi, glasbenike, njihove managerje, organizatorje dogodkov, prizorišča, prodajalce vstopnic. Glasbeniki si, ne glede na to, koliko zaslužijo, želijo imeti razprodane koncerte. K temu stremijo tudi njegovi managerji, saj to pomeni, da so izbrali pravo prizorišče in pravega organizatorja. To je seveda tudi cilj organizatorjev dogodka. V tem trenutku pa ne obstaja baza podatkov, s katero bi si lahko vsi ti igralci na tem trgu zmanjšali tveganje pri odločitvah. Glasbeniki bi recimo vsi radi nastopali na prizorišču, ki je priljubljeno. Vemo, da je določen klub v nekem trenutku 'vroč', a ta priljubljenost začne prej ali slej upadati. Mi s svojimi algoritmi določamo priljubljenost prizorišč na osnovi glasbenikov, ki tam nastopajo, s pomočjo različnih kanalov na družabnih omrežjih … Vsem lahko ponudimo podatke, da denimo managerji vedo, kam pošiljajo glasbenike, kako velik bo dogodek itd. Pomembno je seveda, da je teh podatkov veliko, da obstaja velika baza, kjer se lahko raziskujejo prizorišča, glasbenike, organizatorje dogodkov, in tako naprej. S pomočjo kupa parametrov in algoritmi izračunamo žanr določenega kluba. Lahko ponazorite na primeru? Zelo poenostavljeno recimo, da nekdo želi prirediti koncert Đorđeta Balaševića v Ambasadi Gavioli. Tja ga bo gotovo prišlo poslušat manj ljudi kot, če bi nastopil kje drugje. V Ambasadi Gavioli dogodke prireja ekipa Fetch the Vibe. Mi bomo preverili vse njihove pretekle dogodke, ki so jih organizirali in jim na tej osnovi izračunali žanr. Če bi torej želeli prirediti koncert Balaševića, bo takoj razvidno, da nimajo dostopa do njegovih oboževalcev, pač pa, da so njihova baza poslušalci elektronske glasbe. Zato bodo managerji raje navezali stik s katerim od drugih organizatorjev. Druga od spremenljivk v tej enačbi je recimo velikost klubov, v katerih je organizator doslej prirejal dogodke. Nekomu, ki je doslej delal koncerte v K4, ne bo nihče zaupal organizacije dogodka v Stožicah, ker nima takšnih izkušenj. Ti preskoki so tudi za glasbenike in njihove agente veliko tveganje. Mi bomo torej vse to izračunali, kot tudi ali organizator spoštuje dogovore, kakšno je ozvočenje dvorane ... Na podobni osnovi bo platforma delovala tudi, ko gre za komunikacijo med agenti, glasbeniki in njihovimi managerji. Anže Petkovšek Toda težave in zapleti, o katerih govorite, so pri organizaciji dogodkov prisotne že od nekdaj. Drži, le da je danes tveganje neprimerljivo večje. Včasih je bil ta posel lažji. Bilo je nekaj ljudi, ki so imeli 'nos' za to. A ta 'nos' je bil vedno vezan na njihov okus. Danes je pri vsej glasbi tega sveta težko biti poznavalec vseh žanrov. Poleg tega se danes okus izjemno hitro spreminja. Včasih so okus oblikovali glasbeni uredniki na radiih, danes je virov glasbe cel kup. Poleg tega so hiti instantni. Če poenostavim: Danes je hit, jutri ga nihče več ne bo poslušal. Če torej želiš danes v glasbeni industriji sprejemati odločitve brez velikega tveganja, potrebuješ podatke. Te podatke nameravamo na enem mestu zbrati mi in jih preslikati v grafe, ki bodo uporabni za vso industrijo. S tehnologijo veriženja blokov bodo vsi pod to streho veliko bolj varno poslovali, ljudje bodo lahko kupili vstopnice, glasbo, majice in tako naprej. Kje pa bo Viberate v tem procesu služil? Glasbenikom oziroma njihovim managerjem in organizatorjem dogodkov bomo zaračunavali provizijo. Na podoben način kot Airbnb zaračunava provizijo lastnikom stanovanj in najemnikom. Kdaj računate, da bo platforma začela prinašati denar? Kako jo boste monetizirali? Leta 2019. Zelo se izogibamo temu, da bi se v tem trenutku osredotočali pa prihodke. Že na začetku tega projekta smo imeli načrt, da bi prihodke začeli ustvarjati med tretjim in petim letom delovanja. Če želiš narediti platformo, je treba najprej ustvariti vsebino, nato pridobiti uporabnike in šele nato lahko začneš z integracijo različnih poslovnih modelov. Do leta 2019 torej Viberate živi z denarjem, zbranim na ICO? S tem denarjem bi lahko živeli še več let. Nameravamo pa veliko zapraviti za marketing. Samo v zadnjem četrtletju 2018 načrtujemo za marketing porabiti med tri in pet milijoni dolarjev. Takrat bomo šli v to na polno. Kako velika prelomnica je bil ICO lani septembra? Bi se zgodba z Viberateom odvrtela v isto smer, če ne bi zbrali 10 milijonov evrov? Gotovo ne. Za tak projekt potrebuješ denar. Če bi dobili tri milijone, bi nam morda uspelo, le manj časa bi si lahko za to vzeli in manj denarja bi porabili za marketing. Kljub uspešnemu zbiranju denarja pa s sredstvi še vedno ravnamo zelo racionalno. Smo pa od takrat več kot podvojili ekipo, in še vedno zaposlujemo. Predvsem na področju razvoja. Koliko je v tem trenutku vseh zaposlenih? Okoli 50. Kakšne so njihove plače? Od tisoč do pet tisoč evrov neto, odvisno od kadra. Vsak pa začne z nižjo plačo, ki se mu nato viša. Anže Petkovšek Koliko glasbenikov imate v tem trenutku vpisanih v vaše baze? Prikazujemo jih okoli 150 tisoč, v bazi pa jih imamo še kakšen milijon in pol. Milijon in pol? Ja, številke so impresivne. To so glasbeniki, ki so že vneseni v naše baze, pa jih je treba še preveriti. Koliko pa se jih vsak dan vpiše, tako čez palec? Približno 1.500. Številke so velikanske. Počakajte, preverim. (Se presede za računalnik in pobrska po statistiki.) Včeraj (intervju smo snemali 18. decembra, op. a.) so uporabniki iz 62 držav vpisali 1.673 novih glasbenikov oziroma skupin, dodali 134 novih prizorišč in 468 dogodkov. Samo včeraj se je recimo v našo platformo registriralo 2.400 novih uporabnikov iz 94 različnih držav. Prijavljenih je 1.300 uporabnikov z vsega sveta, ki na družabnih omrežjih promovirajo naše podjetje. Dosegli smo, da skupnost uporabnikov, ki je vsak dan večja, širi glas o Viberate. Predstavljajte si, kakšen bo učinek, ko bo ta številka deset ali pa dvajset tisoč. Kaj pa imajo ti ljudje od tega? Kako te uporabnike oziroma skupnost, ki vpisuje v bazo podatkov, promovira Viberate in podobno, nagrajujete? Vsak dan mednje razdelimo pet tisoč VIB-ov, torej naših žetonov. Tudi tukaj je v ozadju algoritem, ki ljudi nagrajuje glede na to kaj delajo, koliko delajo … Sistem je dokaj zapleten. Vrednost našega žetona, torej VIB-a, znaša okoli 0,4 evra. To pomeni, da vsak dan razdelimo dva tisoč evrov oziroma vsak mesec 60 tisoč evrov. Vrednost našega žetona pa raste, iz dneva v dan je vreden več. Za ljudi iz držav v razvoju je to veliko denarja, zato so zelo aktivni. Po drugi strani pa mi na ta način delamo super distribucijo našega žetona po svetu. Koliko recimo lahko nekdo zasluži s takšnim delom? Največji zaslužkar je recimo v štirih mesecih prejel že okoli 40 tisoč VIB-ov. To pri današnji ceni žetona pomeni 16 tisoč evrov. Že zdaj torej veliko denarja namenimo skupnosti, ko pa bomo začeli ustvarjati prihodke, načrtujemo del denarja, predvidoma okoli 30 odstotkov, vrniti skupnosti oziroma uporabnikom. Zato je uspešna platforma tudi njim v interesu, saj lahko skupaj z nami služijo. To je eden od ključnih elementov naše zgodbe in predvsem zato so nas podprli nekateri tuji investitorji. Anže Petkovšek Veliko se govori o mehurčku kripto valut, ki lahko vsak čas poči. Predpostavljajva, da res poči. Kako ste pred to možnostjo zavarovani vi? Nismo zavarovani. Nekaj denarja imamo sicer za vsak primer v fiat valutah, z razpršitvijo portfelja. Ne smeš vsega staviti na eno valuto, zbrana sredstva je treba smiselno razporediti med različne valute, ki med sabo niso odvisne, seveda pa moraš imeti zlato rezervo tudi v valuti, s katero plačuješ mesečne stroške. Ampak mi v kripto svet verjamemo. Če bi ves denar pretvorili v fiat valute, bi se naša zgodba sesula. Ta start-up smo postavili na noge, ker vanj verjamemo. Tudi denar, ki smo ga zbrali, nameravamo porabiti za investicije. Nesmiselno bi bilo, da bi ta sredstva dali na banko in na tem kupu čepeli. Mi smo se odločili, da gremo z našim podjetjem ""all in"". Ves denar bomo investirali. Če ne bo uspelo, pač ne bo. Ravnamo pa z denarjem racionalno. Trdim, da so tudi naši novi prostori racionalna investicija, ali pa nakup simulatorja vožnje, ki stane 140 tisoč evrov, čeprav smo vanje investirali mnogo več kot povprečno slovensko podjetje. Ljudje morajo radi hoditi v službo in radi bodo hodili samo, če se bodo na delu počutili prijetno. Ni vse plača. Vsi vemo, kako težko je dobiti dober kader. Ko pride recimo nekdo k meni na razgovor, mu rečem, naj počaka 10 minut, da še nekaj dokončam. On se takrat usede v simulator vožnje in je, če karikiram, praktično že član naše ekipe. Ni ga treba več kaj dosti prepričevati. Podjetje Viberate se je prejšnji mesec preselilo v nove, okoli tisoč kvadratnih metrov velike prostore. Za svoje zaposlene poleg nadpovprečnih plač skrbijo tudi z delovnim okoljem, kjer imajo svoje strelišče, simulator vožnje, biljardno mizo. Sedež družbe kljub veliki vpetosti v mednarodne trge ohranjate v Sloveniji. Kako to? Mi želimo ostati v Sloveniji. Tu je kader res dober, kvaliteta življenja je odlična. Za sabo imamo epizodo v Silicijevi dolini in vsi, ki smo bili tam, smo odštevali dneve, da se spet preselimo nazaj domov. Kakovosti življenja res ne moreš primerjati in dostikrat se tega zaveš šele takrat, ko greš ven iz države. Ko bomo začeli graditi oddelek za prodajo, bomo seveda potrebovali predstavnike tudi v drugih delih sveta, a sedež družbe bo ostal v Sloveniji. V zadnjem času smo priča inflaciji ICO-jev. Kako špekulativne so te naložbe? Koliko idej je takšnih, ki so uresničljive in so lahko potencialno dobičkonosne? Saj uspelo jih ni veliko. Le kakšna desetina je takšnih, ki so zbrali 100 odstotkov iskanega kapitala. Ljudje za neuspešne projekte pač ne izvejo. Mislim pa, da bo ICO v prihodnje postal povsem običajen instrument za zbiranje denarja. A podobno kot na Kickstarterju ti morajo ljudje tudi v tem primeru zaupati. Pomembna je tudi vrednost žetona, ki ga izdaš in kaj bo družba z njim delala. Podjetje kreira neke vrste svoj denar, zato se je treba pred investiranjem vanj vprašati, kaj bodo ljudje lahko z njim kupili. Če nima produkta, le idejo, se zadeva lahko hitro izpridi. Mislim, da se bo scena normalizirala in se bo treba za denar potruditi enako kot pri drugih virih financiranja, kar je tudi prav. Matej Gregorčič se je s poslom srečal že v mladih letih – imel je svojo šolo deskanja na snegu. Na smučiščih je nato prodajal oglasni prostor in se kasneje lotil organizacije različnih dogodkov. V novem podjetju so ta posel nadgradili ter se lotili digitalnega marketinga. Hkrati so skrbeli tudi za glasbeni management, v okviru katere so naredili platformo topdeejays.com z različnimi statistikami s področja elektronske glasbe. Ta platforma je bila neke vrste test trga, pravi Gregorčič, iz katere je izšel Viberate. Kako pa je vam uspelo tako hitro zbrati toliko denarja? Vedeli smo, da imamo odlično idejo. Produkt oziroma platforma je bila narejena že oktobra 2016 in so jo zainteresirani ljudje lahko preverili. Bistveno je, da investitorjev ne podcenjuješ in da se pri predstavitvi projekta potrudiš enako kot če bi ga predstavljal investitorjem v San Franciscu. Potem pa je tu še skrbno zastavljena marketinška kampanja in tukaj smo uporabili vse svoje znanje in dolgoletne izkušnje. Ne nazadnje pa je ekipa že ves čas v marketinškem poslu in to znamo početi. Kje vidite Viberate čez pet let? Takrat moramo biti vredni že prek milijarde dolarjev. (smeh) Resno, prepričan sem, da bo nekomu idejo, ki jo imamo mi, uspelo uresničiti. Čez pet let bo obstajala platforma za ta del glasbene industrije, tako kot obstajata Airbnb ali Booking. Kako močna pa sploh je vaša konkurenca? Konkurence skoraj nimamo. So nekateri, ki poskušajo, ampak za nami zaostajajo za 90 odstotkov. Trenutno imamo mi največ možnosti, da nam uspe. Kako bo ta trg izgledal čez pet let, pa je neznanka. Lahko pride investitor, ki kupi nas in še tri druga podobna podjetja, ki so v tem poslu, ter tako nastane velik igralec. Anže Petkovšek Torej ne bi imeli pomislekov, če bi bilo treba Viberate prodati investitorju, ki bi ponudil dovolj denarja? Najbrž ne bi v celoti prodali. Bi pa gotovo v zameno za delež v podjetju sprejeli denar. Preskok, ki se lahko naredi z desetimi ali stotimi milijoni dolarjev, je velikanski. Na globalni ravni je za take ideje oziroma projekte tudi sto milijonov dolarjev malo. Vam dam primer. Poznate aplikacijo Letgo, portal za prodajo z druge roke? Poznam, ja. Kaj mislite, koliko denarja so v podjetje vložili investitorji? Ne vem. Recimo nekaj deset milijonov dolarjev. Saj veste, da je to, kar pravite, kar velik znesek … Ampak v Letgo so zbrali 375 milijonov dolarjev. No, saj nekaj časa so bili njihovi oglasi res čisto povsod. Točno tako. In če želiš narediti tako globalno kampanjo po vsem svetu, potrebuješ nekaj sto milijonov dolarjev. Ne razumite me narobe, mi lahko z desetimi milijoni naredimo veliko. Če pa želiš biti res velik igralec, stopijo v igro velikanske vsote. Mi v tem poslu nismo samo zaradi denarja. Ustanovitelji že danes zelo lepo živimo, vsak od nas ima hišo, avto … Smo skratka preskrbljeni. Sicer na kredit, ampak nas ne skrbi, da ga ne bi mogli odplačati. V tem poslu pa vztrajamo zaradi čisto drugih vzgibov. Radi bi spremenili glasbeno tržišče in pustili sled. david.jug@zurnal24.si"
http://zurnal24.si/sport/nogomet/tudi-mavric-bo-pripravljen-60649,sport,60649,"Tudi Mavrič bo pripravljen Naši nogometaši nabiti kot puške čakajo sobotni obračun z Rusijo. Težav s poškodbami, kot kaže, ne bo. Petkov večerni trening pred srečanjem z Rusijo so naši nogometaši opravili brez posebnosti. Prvič so preizkusili podlago na stadionu Lužniki, s katero pa se pretirano ne obremenjujejo. ""Tako podlago imamo tudi v Sloveniji. Povrh vsega pa bo ista za obe ekipi,"" pravi branilec Marko Šuler.Poškodba je pozabljena pri Bojanu Jokiću, ki bo zasedel svoje mesto na levi strani obrambe. Prav tako se je, kot nam je zaupal reprezentančni zdravnik dr. Vasja Kruh, popravilo stanje Mateja Mavriča. Pirančan je imel težave s hrbtom, zato je selektor Matjaž Kek tik pred zdajci v ekipo poklical še branilca Maribora Elvedina Đinića. Ta je z reprezentanco opravil zadnji trening na slovenskih tleh v četrtek. ""Zahvaljujem se Mariboru, ki nam je v zadnjem trenutku odstopil igralca. Đinića sem poklical, ker je že bil zraven, in če bi bilo stanje Mavriča tako slabo, da ne bo mogel sedeti niti na klopi,"" je svojo odločitev obrazložil Matjaž Kek. Kot kaže, pa bo Đinić eden tistih, ki si bodo moskovski dvoboj ogledali s tribun stadiona Lužniki."
http://zurnal24.si/slovenija/vlada-isce-stanovalce-81794,slovenija,81794,"Vlada išče stanovalce NPU. Najemna predpogodba za prostore na Litostrojski, kjer bi moral biti naš FBI, še ni prekinjena. Sporazumno. Ministrstvo za notranje zadeve želi prekiniti najemno predpogodbo z državno D.S.U., družbo za svetovanje in upravljanje, od katere je po končani gradnji nameravalo dokončno najeti objekt na ljubljanski Litostrojski cesti, kjer bi deloval Nacionalni preiskovalni urad (NPU). Občinstvo se zaveda, da je to neodvisen medij, ki nima zadaj svojih političnih ali drugih ciljev. Marko Milosavljevič, fakulteta za družbene vede Namesto policije drugi“Trenutno potekajo pogovori o možnem dokončanju objekta za druge uporabnike. Obstaja možnost, da se v objekt preselijo drugi državni organi,” v družbi D.S.U. odgovarjajo, kako nameravajo zapolniti prostore, v katerih je nekdanji notranji minister Dragutin Mate hotel zaposliti policiste. Ministrski zbor Boruta Pahorja je v začetku februarja soglašal, da se najemna predpogodba, sklenjena med ministrom Matejem in družbo DSU Nepremičnine, sporazumno razveže po pripojitvi drugopodpisnice najema h krovni državni D.S.U. Gradnja je ustavljenaNedokončano. Imos-lit je z D.S.U. sklenil prodajno pogodbo za nakup dokončanega objekta. “Stavba je zgrajena do tretje podaljšane gradbene faze, torej kot objekt s fasado. Trenutno je nadaljnja gradnja na željo našega kupca za določen čas ustavljena,” pravijo v podjetju Imos-lit. Imos-lit ne bo tožilStavbo je za D.S.U. gradil Imos-lit, kjer pravijo, da “trenutna ustavitev gradbenih del vpliva na poslovanje družbe. S kupcem smo v stiku, kar pomeni, da si v tem trenutku obojestransko prizadevamo, da bi položaj razrešili sporazumno in brez sodnih postopkov.” Rešitve za nastali položaj morata v najkrajšem možnem času najti ministrstvi za finance in javno upravo. “Vlada zahteva predlog umestitve državnih organov v nezasedene objekte ali objekte v gradnji,” sklenejo v družbi D.S.U."
https://zurnal24.si/sport/nogomet/po-veliki-zmagi-zrtev-oborozenega-ropa-317035,sport,317035,"Po veliki zmagi žrtev oboroženega ropa Na stadionu junak, na ulicah le navaden smrtnik. Poljski nogometaš Arkadiusz Milik je v Neaplju med vračanjem domov po zmagi Napolija nad Liverpoolom v Ligi prvakov (1:0) postal žrtev oboroženega ropa, je danes sporočila italijanska policija. Liga prvakov Šport Slovenca do popolnega plena, Napoli šokiral Liverpool Štiriindvajsetletni napadalec Napolija se je vozil domov, ko sta ga ustavila nepridiprava na motorju. Vanj sta uperila orožje in zahtevala, da jima izroči dragoceno uro Rolex, vredno okoli 7000 evrov, poročanje agencije AGI povzema francoska tiskovna agencija AFP. Roparja sta se nato oddrvela v smeri Licole, Milik pa se je po prvotnem šoku nato odpeljal do najbližje policijske postaje in kaznivo dejanje prijavil. Ropi znanih nogometašev niso redkost v tem mestu na jugu Apeninskega polotoka. Italijanskega reprezentanta in člana Napolija Lorenza Insigneja so roparji leta 2016 olajšali za nakit, uro in gotovino, slovaški reprezentant Marek Hamšek pa je bil žrtev oboroženega ropa v Napoliju pred štirimi leti. Sredino tekmo z Liverpoolom je v 90. minuti v prid domačega kluba odločil ravno Insigne. Napoli je po dveh krogih lige prvakov tako na vrhu skupine C, v kateri sta papirnata favorita Liverpool in PSG. Jaka Bijol Šport ""Za to se splača garati in odrekati"""
https://zurnal24.si/magazin/vip/tom-cruise-ima-novo-spremljevalko-230364,magazin,230364,"Tom Cruise ima novo spremljevalko Tom Cruise je prvič po koncu razmerja s Katie Holmes spet v zvezi. V Hollywoodu je trenutno najbolj vroča govorica ta, da si je Tom Cruise našel novo spremljevalko.Prijateljeval naj bi z Lauro Prepon, igralko priljubljene serije Orange Is the New Black. 34-letno Lauro, ki je v seriji Oh, ta sedemdeseta sodelovala tudi z bodočima staršema Ashtonom Kutcherjem in Milo Kunis, so s Cruisom prvič skupaj opazili novembra, in sicer na kosilu v losangeleškem Manor Hotelu. New York Post sicer poroča, da so predstavniki obeh zvezdnikov zanikali govorice, ki pa kljub temu nočejo potihniti.Preponova naj bi pred 51-letnim superzvezdnikom intimno prijateljevala z igralcem Chrisom Mastersonom, ki prav tako pripada Scientološki cerkvi."
http://zurnal24.si/sport/kosarka/celjanke-do-osmega-naslova-155982,sport,155982,"Celjanke do osmega naslova Košarkarice Athlete Celje so bile tudi v tretji finalni tekmi državnega prvenstva boljše od Triglava (71:56) in so se veselile osmega naslova državnih prvakinj. Košarkarice celjskega Athleta so velike zmagovalke 21. sezone 1. SKL za članice. V svojem 15. in 12. zaporednem finalu so s tremi zmagami odpravile kranjski Triglav.Štajerke so pot do osmega naslova v klubski zgodovini začele tlakovati že v uvodnih minutah. Po košu Tine Trebec (22 točk, 9 skokov), ki so jo izbrali za najkoristnejšo košarkarico finalnega niza, so ob koncu četrte minute povedle z 10:2, dobrih deset minut pozneje pa je prednost s košem iste košarkarice narasla že na 17 točk (33:16).Triglavanke klub zaostanku niso vrgle puške v koruzo in se z dobrim začetkom drugega polčasa, ki so ga začele z osmimi zaporednimi točkami, še približale le na -3 (39:36). Še dodatno so Kranjčanke zapretile sredi 27. minute, ko je Ana Ljubenovič (8 točk, 8 skokov) zadela za 40:38, a se je nato njihov nalet zaustavil. Domače so se z delnim nizom 9:0 znova oddaljile (49:38).Celjanke so naslov v svoje vitrine vrnile po dveh sezonah, v katerih je bil boljši kranjskogorski HiT, ki je pred to sezono razpustil člansko ekipo. Po sezoni 2007/2008 se je tudi prvič zgodilo, da je bil finalni niz končan že po treh tekmah. Poraženec finala, kranjski Triglav, je že z uvrstitvijo v finale dosegel zgodovinski uspeh, saj se mu je tja z novim trenerjem Tomom Orešnikom, ki ga je selektor Boris Zrinski imenoval tudi za enega izmed svojih pomočnikov, uspelo uvrstiti prvič v zgodovini kluba. Državno prvenstvo, finale: Athlete Celje : Triglav 71:56 (21:14, 39:27, 52:41)Trebec 22, Orozović 12, Oblak 8; Radulović 21, Ljubenovič 8"
http://zurnal24.si/sport/nogomet/navijaci-gradijo-stadion-49801,sport,49801,"Navijači gradijo stadion To je prava ljubezen do domačega nogometnega kluba! Union Berlin je bil lani pred bankrotom. Zdaj, ko se vračajo v drugo ligo, potrebujejo nov stadion. Gradijo ga kar navijači. Navijači nemškega tretjeligaša FC Union Berlin svojim nogometašem gradijo nov stadion, da bi lahko v prihodnji sezoni v drugi Bundesligi znova igrali na lastnem stadionu. Vodstvo kluba iz vzhodne Nemčije v času finančne krize ni imelo denarja, da bi se lotilo gradnje novega stadiona in tako so sredstva prispevali kar navijači, ki so obenem postali brezplačna delovna sila. Pravzaprav je Union Berlin lani skoraj bankrotiral, edino kar je doseglo vodstvo, je bila pridobitev dovoljenj za obnovo stadiona, na katerem so igrali od leta 1920. ""Odziv navijačev je neverjeten. Svoj prosti čas, svoje počitnice žrtvujejo za gradnjo stadiona,"" pove predstavnik kluba, Christian Arbeit. Teče že 260. dan, odkar navijači gradijo stadion. Doslej so opravili 75 tisoč delovnih ur in dogradili stadion do kapacitete 20.500 sedežev. Opravili so delo, vredno dva milijona evrov. Na začetku je pri gradnji sodelovalo le nekaj sto ljudi, zdaj se jih pod vodstvom šestih profesionalnih gradbincev izmenjuje prek 1.600. V zadnjem obdobju so vendarle dobili tudi podporo pokroviteljev, ki so za zaklučni del gradnje prispevali dobra dva milijona evrov. V teh dneh na stadionu, ki končno dobiva podobo stadiona, dela od 30 do 100 ljudi dnevno. Bliža se tudi že odprtje. Za 8. julij je predvidena prijatelja tekma Uniona s Hertho Berlin. Klub, ki je od padca berlinskega zidu preživel mnogo vzponov in padcev, bo tako končno dobil stadion in mu ne bo več treba igrati na stadionu največjih tekmecev, moštva Dinamo Berlin."
https://zurnal24.si/sport/nogomet/ronaldo-rad-sem-cristiano-ronaldo-76913,sport,76913,"Ronaldo: ''Rad sem Cristiano Ronaldo'' Za nekatere je angel, za druge hudič. Priljubljen in osovražen. Toda resnica je, da je sam nad seboj navdušen.  ''Ti je všeč biti Cristiano Ronaldo?,'' je Portugalca spaševal novinar španske televizije. Nogometaš madridskega Reala mu je z vsem svojim ponosom in smejoč se odvrnil: ''Navdušen sem nad tem, da sem Cristiano Ronaldo.'' Izjava, ki bo med množicami sprožila še več sovraštva ali pa priljubljenosti. A takšen pač Cristano je – za ''dobre'' in ''slabe''. Nogometaš, ki fascinira in ki nikogar ne pusti ravnodušnega. A kot sam pravi, so tudi številne laži, ki krožijo o njem, ''del cene slave''. ''Osvojili bomo špansko prvenstvo''Medtem ko se številni mediji ukvarjajo z njegovimi izhodi po diskotekah ali pa z bivšimi in sedanjimi dekleti, medtem ko določeni mediji služijo na račun njegovega izklesanega telesa, medtem ko nekateri mediji prodajajo sočne zgodbice o njegovem egu, pa Portugalec razmišlja zgolj o nogometu (vsaj za časa prvenstvene sezone): ''Verjamem v to, da bomo osvojili ligo. Imamo še osem tekem, osem ''finalov'' in želimo slaviti na vseh. Težko bo, a bomo poskusili.'' A naj spomnimo, da so Ronaldo in njegovi soigralci že v osmini finala pred povratno tekmo z Lyonom govorili, da bodo z lahkoto premagali Francoze. A iz tega kruha ni bilo drobtinic. Ronaldo je v intervjuju za špansko televizijo povedal še, da si v Madridu želi ostati še veliko časa, vse do konca kariere. V tem času bi nekdanji nogometaš Manchestra Uniteda klubu rad dokazal, da je vreden denarja, ki so ga zanj odšteli. No, do sedaj je 94 milijonov evrov upravičil s 24 goli in štirimi podajami na 26 tekmah (tako v španskem prvenstvu kot v Ligi prvakov)."
https://zurnal24.si/slovenija/sprememba-vremena-od-vrocinskega-vala-celo-na-0-c-330484,slovenija,330484,"Sprememba vremena: Od vročinskega vala bo šlo do 0 ºC Najhladnejše bo četrtkovo jutro prihodnji teden, ko se bo termometer spustil celo do le 0 stopinj. ""Afriški antiicklon postopno slabi, v nižjih plasteh je sicer še precej toplega zraka, v višinah pa priteka postopno vse hladnejši zrak, zato je ozračje nestabilno in nastajajo plohe in nevihte,"" vremensko dogajanje opisujejo pri portalu Ciklon.ci, kjer objavljajo srednjeročno vremensko napoved. ""Včeraj ni bila problem toča ker niso bili ustvarjeni pogoji za to, ampak bolj stacionarni nalivi, ponekod je padlo res ogromno dežja, kar je privedlo do hudourniških poplav."" To noč nas bo po napovedih vremenskega portala v višinah preplavil še hladnejši zrak, kar pomeni močnejše nalive. ""Sledil bo povratek Afričana ki pa bo zelo kratek, najbolj vroče bo v soboto pred nevihtami, vendar bistveno manj kot v ponedeljek,"" napovedujejo pri Ciklon.si. V sredo se bodo temperature čez dan gibale do 25 stopinj Celzija, le na Primorskem nekoliko več. ""Kakšnih večjih padavin zaradi vdora hladnejšega zraka ne pričakujemo, kajti padli bomo pod severozahodni višinski zračni tok,"" pišejo pri Ciklon.si. ""Prav nasprotno, sreda zna biti izjemno lep dan."" Po nižinah 10, na Babnem Polju nič stopinj Celinski zrak bo po napovedih vremenskega portala verjetno prinesel zelo mrzlo četrtkovo jutro 11. julija, po nižinah le malo nad 10 stopinj Celzija, v mraziščih, kot je Babno Polje pa verjetno okoli nič stopinj Celzija. ""Nakazuje se prva sezonska poletna pavza, koliko časa pa bo trajala je zaenkrat težko reči,"" zaključujejo pri Ciklon.si. Agencija za okolje za danes napoveduje delno jasno s spremenljivo oblačnostjo. ""Predvsem popoldne in v noči na četrtek bodo nastale krajevne plohe in nevihte,"" pišejo pri Arsu. ""Pihal bo veter vzhodnih smeri. Najvišje dnevne temperature bodo od 24 do 29, na Goriškem in ob morju do 32 stopinj Celzija."" Arso Jutri bo tudi še spremenljivo vreme. ""Predvsem v popoldanskem času bo nastalo nekaj ploh in neviht,"" napovedujejo pri Arsu. ""Na Primorskem bo pihala šibka burja, ponekod drugod pa veter vzhodnih smeri. Najnižje jutranje temperature od 13 do 18, na Primorskem do 20, najvišje dnevne od 24 do 29, na Goriškem in ob morju do 32 stopinj Celzija."" OPOZORILO Na Primorskem je velika požarna ogroženost naravnega okolja. V petek bo povečini sončno in spet nekoliko bolj vroče. V soboto bo precej jasno, popoldne bo nastala kakšna ploha ali nevihta. ""Nad Alpami in srednjo ter vzhodno Evropo se zadržuje oslabljen frontalni val,"" razlagajo pri Arsu. ""Z vzhodnimi vetrovi doteka v nižjih zračnih plasteh k nam nekoliko hladnejši in bolj vlažen zrak."" V zahodnem višinskem zračnem toku bodo v času od 6. do 11. julija območje Alp občasno dosegale vremenske fronte. K nam bo dotekal nekoliko bolj vlažen in manj topel zrak. ""Od sobote naprej kaže na nestanoviten tip vremena,"" še pišejo pri Arsu. ""Vsak dan bo predvsem popoldne tu in tam možna kakšna ploha ali nevihta. Najvišje dnevne temperature bodo v notranjosti med 25 in 28, na Primorskem pa okoli 30 stopinj Celzija."" dezurni@zurnal24.si"
http://zurnal24.si/sport/nogomet/tottenham-kot-v-najhujsi-nocni-mori-99094,sport,99094,"Tottenham: ""Kot v najhujši nočni mori"" ""Je kot v najhujši nočni mori. Ob polčasu bi se zadovoljil s porazom 0:4, saj sem se bal, da bomo dobili še kakšnega,"" je dejal trener Tottenhama, nakar jim je Gareth Bale skoraj priigral veliki preobrat. Vsi rezultati, vsi strelci, lestvice in fotozadetki derbijev sredinih tekem Lige prvakov – preberite in poglejte tukaj. Ob Realu, Bayernu, Chelseaju in Arsenalu, ki so tretjo zmago dosegli v torek, ima po treh kolih Lige prvakov popoln izkupiček devetih točk le še Lyon. Slednji so v sredo zvečer z 2:0 premagali Benfico. ""To je bila naša najboljša tekma sezone. Smo vedno močnejši, tako tehnično kot fizično,"" je dejal trener francoskega moštva, Claude Puel. Tekma večera se je sicer igrala v Milanu, kjer je domači Inter hitro povedel s 4:0, nakar je Gareth Bale s hat-trickom skoraj pripravil veliki preobrat. Junaka večera sta bila še Nani, ki je zabil čudovit zadetek za zmago Manchester Uniteda 1:0 nad Bursasporjem, in z dvema goloma Lionel Messi za zmago Barcelone 2:0 nad Köbenhavnom. Najboljši strelec Lige prvakov vseh časov, Raul, je svojo rekordno znamko premaknil na 68. Za zmago Schalkeja nad Hapoelom s 3:1 je zabil dvakrat. ""Dva gola na tako pomembni tekmi in moja prva dva za Schalke v Ligi prvakov … počutim se zelo dobro. Nikoli si nisem mislil, da jim bom dal 68. Tega dne ne bom pozabil."" Po infarktni končnici v Milanu je trener londonske ekipe, Harry Redknapp, povedal: ""Je kot v najhujši nočni mori. Ob polčasu bi se zadovoljil s porazom 0:4, saj sem se bal, da bomo dobili še kakšnega. V drugem polčasu smo napadali z dvema po boku in enim klasičnim napadalcem. Bale je odigral fantastičen drugi polčas."" Malo je manjkalo in bi jim uspel veliki preobrat. Zato nočna mora. In zakaj se je vse obrnilo na glavo? ""V prvem polčasu smo igrali dobro, v drugem pa smo se preveč sprostili in delali napake,"" je priznal trener domačih, Rafael Benitez. ""Bale je odličen nogometaš. To smo vedeli in to zdaj vemo še toliko bolj. Dali smo jim preveč prostora."" Tekma na Old Traffordu je minila v znamenju priznanja, da Wayne Rooney želi zapustiti Manchester United. Za nasmešek na obrazu trenerja Alexa Fergusona ob njegovi dvatisoči tekmi na čelu tega kluba je tako poskrbel Nani. ""V klubu mi niso dali zagotovil glede prihodnosti ekipe. Zato sem jim povedal, da ne bom podpisal nove pogodbe,"" je pred tekmo dejal 25-letni napadalec."
http://zurnal24.si/sport/kosarka/dragic-najboljsi-slovenec-v-nba-43899,sport,43899,"Dragič, najboljši Slovenec v NBA Sinoči so v ligi NBA igrali trije Slovenci: Nesterovič, Vujačič in Dragič. V derbiju večera so Celticsi odpravili Sunse. Svoj šov je imel tudi O'Neal. Poglejte, kako je ""odletel"" med občinstvo. Liga NBA, tekme 22. 2. Indiana : Chicago 98:91 Toronto : New York 111:100 Phoenix : Boston 108:128 Milwaukee : Denver 120:117 Houston : Charlotte 99:78 Orlando : Miami 122:99 Portland : LA Clippers 116:87 Minnesota : LA Lakers 108:111 Cleveland : Detroit 99:78 Čeprav so Boston Celticsi pogrešali Kevina Garnetta , ki zaradi poškodbe ne bo igral dva do tri tedne , so brez večjih težav premagali Phoenix Sunse (128:108). Luknjasto obrambo slednjih je prebijal Rajon Rondo , ki je na svoj rojstni dan dosegel zanj rekordnih 32 točk in imel še deset podaj. ""Ko igra Rondo, igra ta ekipa. Če igra tako dobro, kot je nocoj, ne moremo izgubiti,"" je svojega mladega soigralca pohvalil Paul Pierce (26 točk). Izdatno je k 45. sezonski zmagi prvakov pomagal še Ray Allen (31 točk), ki je s petimi zaporednimi zadetimi prostimi meti presegel Celticsov rekord Larryja Birda v številu zaporednih zadetih prostih metov (72). Sunsi, ki pod Alvinom Gentryjem znova gojijo igro 'run and gun' in so na zadnjih treh tekmah v povprečju dosegli 140 točk, so tokrat tak ritem držali le prvih pet minut. Kasneje so še kako pogrešali prvega krilnega centra Amara Stoudemira , ki zaradi operacije na očesu letos najbrž ne bo več igral. ""Čaka nas še zelo veliko dela,"" je bil po tekmi zaskrbljen Steve Nash (19 točk). Za Sunse je to 24. poraz v sezoni in tako še naprej ostajajo na devetem mestu z dvema zmagama zaostanka za osmim, ki še vodi v končnico. Za nekaj dobre volje v US Airways Centru v Phoenixu je poskrbel le Shaquille O'Neal (17 točk), ki je ""priletel"" na parket in sredi tekme ""odletel"" med nič hudega sluteče občinstvo. Svoj delež je na derbiju prispeval Goran Dragič , igral je tudi v ključnih minutah, a je skupaj v 13 zbral le štiri točke in dve podaji. Si predstavljate, da skoraj 150 kilogramska ""gmota"" prileti med vas? Nesterovič in Vujačič Rašo Nesterovič se je z Indiano Pacersi veselil zmage nad Chicago Bullsi, a k njej ni prispeval veliko. Igral je vsega pet minut, zgrešil štiri mete in v statistiko vpisal le podajo. Do 46. zmage so prišli Los Angeles Lakersi (nad Minnesoto Timberwolvesi), Saša Vujačič je v 12 minutah pomagal s tremi podajami, dva meta je zrešil. Tudi v drugem derbiju večera je bil zmagovalec znan predčasno, Cleveland Cavaliersi so z 99:78 odpravili Detroit Pistonse . Slednji s 27. porazom ostajajo zgolj sedmi na lestvici vzhodne konference, Cavsi pa so s 43. zmago zadržali prvo mesto, a jim za vrat dihajo Celticsi. Po petkovi eksploziji LeBrona Jamesa ( 55 točk ) si je tokrat vzel nekaj predaha in jih dosegel ""le"" 20. Ne zgodi se pogosto, da James ne bi bil prvi strelec svojega moštva, s 25 točkami je bil to tokrat Delonte West , ki se je vrnil po dobrem mesecu odstotnosti zaradi poškodbe. ""Je bil Delonte poškodovan? Vau! Igral je, kot da ne bi bil odsoten. Lepo je, da je spet na parketu,"" je bil nad predstavo soigralca navdušen James. ""Ko ti začne po žilah teči adrenalih, ne čutiš več bolečin. Lahko sem zadovoljen s svojo igro. Ko začneš enkrat zadevati, se ti samozavest le še poveča,"" je sklenil West."
http://zurnal24.si/magazin/vip/sta-faki-in-marusa-ponovno-skupaj-264142,magazin,264142,"Sta Faki in Maruša ponovno skupaj? To smo se vprašali, ko smo videli fotografijo objete Maruše in Fakija, ki jo je slednji objavil na svojem Facebook profilu in ob njej pripisal: ""Torek je ... Pa še sonček ... In dobra družba."" Temu, da sta se Maruša in Faki, nekdanja tekmovalka in zmagovalec resničnostnega šova Kmetija: Nov začetek, razšla v začetku januarja, so sledile Marušine globoke objave na Facebooku, kjer je med drugim delila tudi tole misel: ""Mogoče ti vzame le minuto časa, da nekoga zlomiš, uro, da spoznaš, da ti nekdo ustreza, en dan, da se zaljubiš, toda lahko ti vzame celo življenje, da pozabiš nekoga.“ Nato pa je Faki na svojem Facebook profilu objavil njuno skupno fotografijo in takoj sprožil ugibanja, ali sta spet skupaj. Ker na fotografiji oba izžarevata pristno srečo in ljubezen, smo ga povprašali, ali ima za nas vesele novice. Odvrnil je, da nista par, vendar pa je glede njune morebitne skupne prihodnosti ostal skrivnosten: ""Ta hip nič ne načrtujem. Kar se zgodi, se zgodi. Še vedno zelo uživava v družbi drug drugega."" Torek je... Pa še sonček... In dobra družba"
https://zurnal24.si/sport/nogomet/henry-prevzel-sloviti-klub-317493,sport,317493,"Henry prevzel sloviti klub Legendarni nogometaš se bo prvič preizkusil v trenerski vlogi. Nekdanji zvezdnik angleškega nogometnega prvoligaša Arsenala in francoski reprezentant Thierry Henry je bil danes imenovan za trenerja Monaca, je objavil klub iz francoske prve lige. Francoz se bo tako prvič preizkusil v vlogi glavnega trenerja. Enainštiridesetletnik, ki je delal kot pomočnik belgijskega selektorja, je s klubom iz kneževine podpisal pogodbo do junija 2021. ""Thierryjevo poznavanje nogometa, njegova strast do igre, visoki standardi in predanost barvam našega kluba so pripeljali do tega, da ga imenujemo za glavnega trenerja. Ima naše zaupanje in podporo pri vnašanju nove dinamike v klub,"" je povedal predsednik in izvršni direktor kluba Vadim Vasiljev. Na klopi bo Henry zamenjal Portugalca Leonarda Jardima, ki je dobil odpoved zaradi slabega začetka sezone. Po devetih krogih državnega prvenstva je klub, ki nastopa tudi v ligi prvakov, na 18. mestu in ima le šest točk. Jardim je bil glavni trener Monaca od leta 2014, leta 2017 pa je postal francoski državni prvak in se uvrstil v polfinale lige prvakov. ""Najprej bi se rad zahvalil Monaku, ki mi je dal možnost, da treniram klub, ki mi veliko pomeni. Vesel sem, da sem se vrnil v klub, in sem odločen, da se soočim z vsemi prihajajočimi izzivi. Komaj čakam, da spoznam igralce in da začnemo delati,"" je ob predstavitvi povedal Henry, ki bo prvi trening vodil v ponedeljek. Nekdanjemu napadalcu bosta pomagala Joao Carlos Valado Tralhao, trener ekipe do 23 let pri Benfici in Patrick Kwame Ampadu, trener na Arsenalovi nogometni akademiji. Henry dobro pozna Monako, saj je igral za mlajše selekcije tamkajšnjega kluba, med letoma 1993 in 1999 pa tudi za prvo ekipo. Pot ga je potem vodila k Juventusu, Arsenalu, kjer je igral največji del svoje kariere, Barceloni in na koncu v Ameriko k New York Red Bullsem. Za francosko reprezentanco pa je Henry zbral 123 nastopov in zabil 51 golov, leta 1998 se je veselil naslova svetovnega prvaka, leta 2000 pa evropskega."
https://zurnal24.si/sport/nogomet/sodnik-prosil-vratarja-naj-ga-resi-44882,sport,44882,"Sodnik prosil vratarja, naj ga reši Potem ko je ugotovil, da je storil napako, je sodnik tekme med Gentom in klubom Tubize Vervecken prosil vratarja Nicolasa Ardouina, naj ubrani dosojeno enajstmetrovko. Tega, kar se je zgodilo v zadnjem kolu belgijskega prvenstva, še nismo videli. Na srečanju Gent–Tubize, ki so ga z 2:0 dobili prvi, je sodnik Peter Vervecken dosodil enajstmetrovko, potem pa prosil vratarja, naj ubrani strel. Mož v črnem namreč ni bil prepričan, da je storil prav. Nenavadni dogodek je belgijskim medijem razkril čuvaj mreže Tubiza Nicolas Ardouin. ""Zmotil sem se. To ni bil prekršek za enajstmetrovko, ampak zdaj je že prepozno. Prosim te, ubrani strel in me reši,"" mu je zašepetal sodnik. ""Česa takega še nisem doživel,"" je presenečenim novinarjem razložil Ardouin. Vratar Tubiza ni uresničil prošnje glavnega sodnika, s tem golom pa je Gent, za katerega igrata tudi slovenska reprezentanta Zlatan Ljubijankič in Marko Šuler, potrdil zmago z 2:0. ""Priznam, da v tej akciji ni bilo prekrška. To pomeni, da ni bilo niti enajstmetrovke. Na žalost se mi je na igrišču zdelo, da je prekršek bil,"" se je po tekmi zagovarjal Vervecken in pojasnil, kaj je dejal Ardouinu. ""Ko sem ugotovil, da sem se zmotil, sem ga želel opogumiti, da ubrani strel. Morda me je napačno razumel."" Škandal bi bil lahko še večji, če bi sodnik poskušal prepričati igralca Genta, naj zgreši enajstmetrovko. No, na to Vervecken vendarle ni pomislil. Ali pa se mu je zdelo, da bi bilo to le nekoliko preveč ..."
http://zurnal24.si/magazin/vip/kljub-materinstvu-ostaja-seksi-33311,magazin,33311,"Kljub materinstvu ostaja seksi Nedavno rojstvo sina pevke Christine Aguilere ne bo odvrnilo od seksi koreografij na glasbenih odrih. Pevka je januarja letos rodila sinka Maxa, čez nekaj dni pa bo imela seksi svetlolaska v Londonu koncert, na katerem bodo zbirali sredstva za lačno Afriko. Zabavi, seksi oblačilom in šovu, kot so jih njeni oboževali vajeni, pa se ne bo odrekla. ""Pomembno je, da moj sin vidi, kaj njegova mama počne. Zame je zelo pomembno, da postane samosvoja oseba, in tako mi je zelo pomembno, da tudi sama ostanem pristna,"" je povedala lepotička. Tako bo še vedno razveseljevala s seksi in zapeljivim videzom ter seveda vročim nastopom."
https://zurnal24.si/sport/kosarka/rodman-bo-selektor-severne-koreje-205385,sport,205385,"Rodman bo selektor Severne Koreje Upokojeni košarkar Dennis Rodman naj bi na prošnjo avtoritarnega voditelja Kim Jong Una prevzel vodenje reprezentance Severne Koreje. Nekdanji ameriški košarkar Dennis Rodman, ki že nekaj časa prijateljuje s severnokorejskim voditeljem Kim Jong Unom, bo poskušal organizirati prijateljsko tekmo med reprezentanco ZDA in Severno Korejo.''Povem vamo samo eno stvar: resno me jemljite,'' je po povratku z novega obiska v Pjongjangu, kjer je krepil prijateljske vezi s Kim Jong Unom, povedal Rodman.Kontroverzni Rodman je v zadnjih mesecih dvakrat obiskal Severno Korejo, kjer si prizadeva otopliti odnose med totalitarno državo in Združenimi državami Amerike. Nekdanji vrhunski košarkar je že napovedal, da se bo kmalu vrnil v Pjongjang, kjer bo prevzel mesto selektorja severnokorejske reprezentance za olimpijske igre 2016. Rodman namerava januarja v Pjongjangu organizirati prijateljsko tekmo med ZDA in Severno Korejo, na kateri naj bi nastopili tudi nekdanji zvezdniki lige NBA. ''Črv'' upa, da se bosta dogodka med drugimi udeležila njegov nekdanji soigralec Scottie Pippen in veliki tekmec Karl Malone. Dobitnik petih šampionskih prstanov Dennis Rodman je v času svoje aktivne kariere veljal za enega izmed najboljših skakalcev vseh časov. Sedemkrat je bil imenovan v najboljšo obrambno peterko lige (1989-1993, 1995-1996), prav tako sedemkrat pa je sezono zaključil kot najboljši skakalec lige (1992-1998). Ameriški košarkar, ki sliši na vzdevek ''Črv'', je v karieri osvojil pet šampionskih prstanov. Dvakrat je slavil z Detroit Pistons (1989-1990), trikrat pa s Chicago Bulls (1996-1998)."
http://zurnal24.si/magazin/film-glasba-tv/sanja-grohar-se-vraca-136973,magazin,136973,"Sanja Grohar se vrača Pevka se po premoru vrača z novo skladbo Club Star, ki jo je posnela v Španiji. Sanja Grohar se je poleti zaprla v studio v Španiji, kjer je snemala nove pesmi s producentom Noelom Pastorjem, dvakratnim nominirancem za latino grammyje v Miamiju ter dobitnikom nagrade Billboard, s katerim sta skupaj pripravila tako melodijo kot besedilo. ""Vesela sem, da lahko sodelujem z Noelom. Posneli smo dva huda komada. Prvi je Club Star, drugi pa se imenuje Up. Oba sta mi všeč, vendar mi je, kljub temu da mi je prvi super, Up še bolj všeč in komaj čakam, da izdamo tudi to pesem,"" je navdušena Sanja. Sanjini novi skladbi Club Star lahko prisluhnete tukaj. Trenutno se temnolasa lepotička mudi v Španiji, kjer odpira trgovino z njeno kolekcijo Double S jeans, potem pa se bo odpravila v Lloret de Mar, kjer bo z ekipo Pandemia Records posnela videospot za pesem Club Star."
http://zurnal24.si/magazin/lepota-telo/cas-praznikov-najnevarnejsi-za-zdravje-217995,magazin,217995,"Čas praznikov najnevarnejši za zdravje Ameriški znanstveniki so z novo raziskavo odkrili, da je smrtnost najvišja prav za božič in silvestrovo. Britanski Daily Mail poroča, da največ ljudi umre prav na božič, na dan obdarovanja (dan po božiču), ki ga praznujejo v Veliki Britaniji, Kanadi, Avstraliji v drugih državah Commonwealtha, ter na silvestrovo. Znanstveniki so odkrili, da gre pri večini za naravno smrt, ki jo med drugim povzročijo bolezni dihal, težave s prekrvavitvijo in rak. Znanstveniki z univerze v Kaliforniji dodajajo, da to velja za ljudi vseh starostnih skupin razen za otroke. Dolge raziskave v Veliki Britaniji so še pokazale, da imajo ljudje, ki obiščejo bolnišnico prav na praznične dni, večje možnosti, da bodo umrli, kot če to počnejo na kateri drugi dan. Raziskava pod vodstvom sociologa Davida Phillipsa je pokazala, da za ta fenomen ni logične razlage, obstaja pa nekaj teorij.Ena od teh pravi, da so smrti povezane s stresom, ki ga je med prazniki veliko več, strokovnjaki pa so ugotovili, da je za večjo smrtnost decembra krivo tudi to, da ljudje odlašajo z obiskom zdravnika, res pa je še, da za praznike v bolnišnicah in zdravstvenih domovih dela manj ljudi. Strokovnjake je presenetil tudi podatek, da je stopnja samomorov decembra najnižja."
https://zurnal24.si/sport/prevlada-kenijcev-slovenec-odlicen-cetrti-250275,sport,250275,"Prevlada Kenijcev, Slovenec odličen četrti Kenijca Silas Kiprono Too (2:16:20) in Jepkurui Biwot Gladys (2:40:14) sta zmagala v teku na 42 kilometrov na 35. Maratonu treh src v Radencih. Mitja Kosovelj je bil na četrtem mestu najboljši Slovenec (2:20:20). Drugi je bil Kenijec David Njagi (2:17:00), tretji pa njegov rojak Justus Kipchirchir (2:17:26). Med atletinjami je bila druga Kenijka Stellah Jepngetich Barsosio (2:43:09), tretja pa Hrvatica Marija Vrajić (2:44,57). Na 21 km sta bila najhitrejša Kenijca Abel Kibet Rop (1:04:03) in Hellen Jepkosgei Kimitai (1:16,16), drugouvrščena smučarska tekačica Lea Einfalt (1:25:25) pa je tako kot sedmi Robert Kotnik (1:10:31) osvojila naslov slovenske prvakinje. Na 10 km sta zmagala Dejan Preindl (34:49) in Katja Baša (42:04), med moškimi je bil drugi norveški smučarski tekač Ola Vigen Hattestad (35:04), med ženskami pa tretja njegova življenjska sopotnica in prav tako smučarska tekačica Katja Višnar (44:33). ""Tekma je bila zanimiva. Sam sem varčeval z močmi za drugi del teka, ko sem pospešil in ugnal tekmece. Vreme je bilo za maraton odlično, pohvalil pa bi rad tudi organizatorje tekme,"" je dejal Too. ""Zelo sem zadovoljna zaradi zmage. V drugem delu proge me je motila malo prevelika vlažnost zraka, zato nisem dosegla časa, ki sem ga sicer zmožna,"" je menila Gladysova. ""Za Radence je bilo vreme za tek izjemno dobro, mogoče je malo prevelika le vlažnost, kar pa je veliko bolje kot velika vročina. Želel sem si zmage, zato sem tekel v kontroliranem teku skupaj z maratonci na 42 km,"" je dejal Kotnik. ""Tega teka smo se udeležili, ker je Radenska naš sponzor. Ne morem verjeti, da sem bila najboljša. Na progi sem se dobro počutila, noge so tekle in dosegla sem dober izid in s tem tudi dober trening. Smučarski tek je namreč moja glavna disciplina, gorski tek pa je za moje veselje in za popestritev treningov. Tečem zelo rada. Zdaj smo začeli vaditi za zimsko sezono, delamo že 14 dni. Moj cilj so točke v svetovnem pokalu. Želim pa si malo višje uvrstitve kot v prejšnji zimi, posebej zdaj, ko imam že nekaj izkušenj, in jasno, čim boljši nastop na svetovnem prvenstvu,"" pa je povedala Einfaltova. Po prihodu v cilj ji je prvi čestital Peter Prevc, drugi v skupnem seštevku svetovnega pokala v smučarskih skokih v minuli zimi, ki je skupaj z drugimi nordijskimi reprezentanti v cilju udeležencem delil spominske medalje. Nastopilo je prek 5500 tekačev in prek 2200 pohodnikov."
http://zurnal24.si/slovenija/soltesa-pregnala-racunica-220167,slovenija,220167,"Šoltesa pregnala računica Minister za zdravje. Tako SD kot PS so imeli pri (ne)podpori Šoltesovi kandidaturi politično matematiko. ""Zdravstvena politika v Sloveniji je že dlje neodgovorna do razmer v zdravstvu, zadnji dogodki pa to le še potrjujejo,"" odstop od kandidature Igorja Šoltesa za ministra za zdravje komentira prvi mož zdravniške zbornice (ZZS) Andrej Možina. ""Zelo jasno se je pokazalo, da v nekaterih strankah še vedno niso sposobni, ali pripravljeni presegati ozkih strankarskih interesov,"" odstop od kandidature pojasnjuje Šoltes in dodaja: ""Vsebina posameznih dokaj žaljivih izjav me je prepričala, da bi podoben odziv politike lahko pričakoval vsak kandidat, ki bi bil zunaj okvirov trenutno vladajoče partitokracije."" V koalicijski stranki Socialnih demokratov (SD) so že od najave možnosti za njegovo kandidaturo tej nasprotovali, saj naj bi bil njegov vstop v vlado nehigieničen, ker napoveduje ustanovitev svoje stranke. V ozadju kup kalkulacij ""Očitno imajo v delu koalicije namen dovoliti, da se kaos v zdravstvu nadaljuje,"" pa pravi kirurg Erik Brecelj. ""Ko sem Šoltesa predlagal za kandidata za ministra, nisem razmišljal politično. Zdaj je jasno, da na odločitev strank vplivajo strici iz ozadja. Približujejo se volitve, stranke bodo potrebovale podporo,"" dodaja Brecelj. Zaplet bi lahko vplival na javno mnenje o vladi, stranki SD in morebitni Šoltesovi stranki. Kako zelo bo trpel ugled vlade, bo po mnenju Nikola Damjanića z javnomnenjske agencije Ninamedia odvisno od tega, kako hitro jim bo uspelo najti novega kandidata. Nasprotovanje Igorja Lukšiča (SD) bi lahko na stranko SD vplivalo negativno, če novega ministra še ne bo in bodo sledila opozorila medijev. Strah pred Šoltesovo novo stranko pa se Damjaniću ne zdi utemeljen, saj pravi, da javno mnenje ni naklonjeno novim strankam. S tem se ne strinja politični analitik Matej Makarovič, ki ocenjuje, da je ""precej razumljivo, da SD ne ustreza, da pred vsakimi volitvami dobi vsaj eno konkurenčno stranko na levici, kjer bi sama želela imeti vodilno vlogo"". Meni namreč, da bi tam Šoltes s svojo stranko pobiral glasove. Sprašuje pa se, ali je bil predlog za njegovo ministrovanje resno mišljen: ""Verjetno je šlo bolj za manever za medije, za poskus javne promocije Šoltesa, ki bi mu pomagal pri ustanavljanju stranke."" Da so tako v SD kot v Pozitivni Sloveniji (PS) v ozadju politične kalkulacije, pa ocenjuje predstavnik za odnose z javnostmi Sebastjan Jeretič. Nasprotovanju stranke SD, kot pojasnjuje, botrujejo zamere iz preteklosti. Računsko sodišče je namreč v času njegovega vodenja opozarjalo na nepravilnosti pri delu dveh ministrov SD. Po drugi strani pa bi rada stranka PS z novačenjem oseb, kot sta Šoltes in Janez Potočnik, pridobila javnomnenjsko podporo, dodaja Jeretič,"
http://zurnal24.si/magazin/film-glasba-tv/reziser-jurskega-parka-spet-v-akciji-131184,magazin,131184,"Režiser Jurskega parka spet v akciji Režiser filmov Volkodlak in Jurski park 3 Joe Johnston predstavlja zakulisje zgodbe o rojstvu legende, najbolj znanem stripovskem junaku Kapitanu Amerika. Akcijska poslastica že osvaja domače kinodvorane. Kaj vas je pri Kapitanu Amerika tako pritegnilo, da ste ga želeli režirati?Predvsem glavni lik. Zanimalo me je, kdo je ta moški, kdo je Steve Rogers? Je le pošten, preprost fant, ki je trdno odločen, da si ne glede na vse želi narediti pravo stvar.Ste poznali glavnega junaka in zgodbo, preden ste se spopadli z režijo?Zelo malo, in to štejem za prednost, ki omogoča objektiven pogled na lik in zgodbo. Zaradi tega lahko ustvarjam številne različice Kapitana Amerika in izberem najzanimivejše. Verjamem, da bi resnični oboževalec lika film zastavil drugače, vendar želim narediti film, ki bo privabil in zabaval številne in ne zgolj oboževalce stripa Kapitan Amerika.Verjetno to ni bila lahka naloga glede na to, da je bilo gradiva resnično veliko?Res je, strip je zelo obsežen, snovi je bilo veliko, vendar je je bilo treba veliko tudi zavreči, da sem izluščil pravo zgodbo. Imeli smo nekaj odličnih piscev, ki so podobne stvari že počeli. Scenarij je živa stvar, ki jo spreminjamo do zadnjega trenutka pred snemanjem, vendar dokler smo vsi na isti strani, vem, da bomo sčasoma prišli do cilja.V prvotnem scenariju se polovica zgodbe dogaja med drugo svetovno vojno, polovica pa v današnjem času. Ste v filmu obdržali to periodičnost?Pri Marvelu so se strinjali, da opišemo izvirno zgodbo junaka, zato smo celotno dogajanje postavili v čas druge svetovne vojne, in vesel sem, da smo se tako odločili. To je odlično obdobje za ponazoritev tovrstne zgodbe.Zakaj ste se za vlogo glavnega junaka odločili privabiti Chrisa Evansa? Ste ga dolgo prepričevali?Ni ga bilo lahko prepričati, vendar sem bil vztrajen, saj v njem vidim veliko Steva Rogersa. Tudi Chris je pošten, odkrit, delaven in odločen moški. Na izbiro smo imeli kar nekaj odličnih igralcev, vendar smo za vlogo Kapitana Amerike želeli Chrisa Evansa. Na koncu so ga prepričali prijatelji, ki so mu dejali, da bo storil največjo napako v življenju, če ne sprejme te vloge. Kasneje se je le odločil in mislim, da je s svojo odločitvijo zelo zadovoljen."
https://zurnal24.si/slovenija/durs-se-je-zmotil-pri-dohodnini-189949,slovenija,189949,"Durs se je zmotil pri dohodnini Na Dursu so se pri prvem svežnju informativnih izračunov zmotili pri starševskih nadomestilih v letu 2012. Če ste med njimi tudi vi, vložite pritožbo.  Na ministrstvu za delo, družino, socialne zadeve in enake možnosti opozarjajo, da v prvem svežnju informativnih izračunov dohodnine starševska nadomestila v letu 2012 niso bila pravilno upoštevana. V informativnih izračunih Durs je bilo namreč zajetih samo 11 izplačil v letu 2012, izplačilo v januarju 2012 (starševsko nadomestilo za december 2011) pa ni bilo zajeto. Tisti zavezanci, za katere niso pravilno upoštevali podatke o izplačanih starševsih nadomestilih, morajo na davčni urad oziroma izpostavo v 30 dneh od datuma odpreme informativnega izračuna vložiti ugovor. Glede na datum odpreme - 2. april 2013 - se bo rok za ugovor iztekel 3. maja 2013, so še zapisali."
https://zurnal24.si/slovenija/crna-kronika/vozilo-nad-previsom-obviselo-na-drevesu-318865,slovenija,318865,"Vozilo nad previsom obviselo na drevesu Poškodovano osebo so odpeljali z reševalnim vozilom. Včeraj ob 14.28 je bilo po podatkih republiške uprave za zaščito in reševanje na Logu pri Brezovici opaženo osebno vozilo, ki je nad previsom obviselo na drevesu. ""Na tleh je ležala poškodovana oseba, ki je padla iz vozila,"" navajajo pri URSZR. ""Aktivirani so bili gasilci PGD Dragomer - Lukovica, Log pri Brezovici, Stara Vrhnika in GB Ljubljana ter reševalci RP KC Ljubljana. Gasilci so vozilo stabilizirali ter rešili poškodovano osebo in jo predali reševalcem. Kasneje so vozilo potegnili nazaj na cesto."" dezurni@zurnal24.si"
http://zurnal24.si/svet/ste-premaknili-urine-kazalce-247606,svet,247606,"Ste premaknili urine kazalce? Danes smo prešli na poletni čas, nekateri smo morali vstati v temi.  Urine kazalce smo z druge premaknili na tretjo uro in tako prešli na poletni čas, ki so se mu ali pa se mu bodo danes pridružile tudi nekatere druge države po svetu. Ponekod poletnega časa ne začenjajo na današnji dan, ponekod pa ga nikoli niso uporabljali. V Sloveniji uro prestavljamo v skladu z evropsko direktivo o ureditvi poletnega časa, ki enotno ureja premik ure v EU. Poletni čas uporabljajo vse članice unije. Začne se zadnjo nedeljo v marcu, konča pa zadnjo nedeljo v oktobru. Tako se bomo tudi letos 25. oktobra zopet vrnili na zimski čas, ki je tudi s Soncem usklajen čas. Ne nujno na isti dan V nekaterih drugih državah po svetu, kjer prav tako uporabljajo poletni čas, ure ne prestavijo nujno na isti dan. V nekaterih državah so poletni čas opustili in ure ne prestavljajo več, ponekod pa ga niso nikoli uporabljali. Poletni čas je bil uveden z namenom boljšega izkoriščanja dnevne svetlobe. Medtem ko zagovorniki premikanja urnih kazalcev opozarjajo na prihranek energije, pa nasprotniki menijo, da premikanje kazalcev negativno vpliva na biološko uro ljudi in poslabšuje njihovo razpoloženje in zdravje."
https://zurnal24.si/sport/korejska-veteranka-boljsa-od-garnbretove-316820,sport,316820,"Korejska veteranka boljša od Garnbretove Kranj je postregel z zanimivim finalom, v katerem so na zahtevni smeri, v ženskem finalu ni bilo osvojenega vrha, prišle do izraza najboljše športne plezalke. Trikratna svetovna prvakinja Janja Garnbret je na peti tekmi svetovnega pokala športnih plezalk v težavnostnem plezanju v Kranju osvojila drugo mesto. Boljša od Slovenke je bila le južnokorejska veteranka Jain Kim, ki je v Kranju tretjič zmagala. Druga slovenska finalistka Mina Markovič je finale končala po prvih trinajstih gibih na osmem mestu. Prva slovenska favoritinja Janja Garnbret se za spremembo v kranjski finale ni uvrstila kot vodilna, v polfinalu je vpisala tretji dosežek, kar je pomenilo, da ni šla v smer zadnja. Prihod slovenske junakinje minulega svetovnega prvenstva v Innsbrucku pod steno je bučno pozdravilo kranjsko občinstvo, ki je glasno spodbujalo vsak gib slovenske plezalke. Garnbretova si je želela osvojiti vrh, a je padla na višini 34+, tako kot Avstrijka Hannah Schubert pred njo. Nato se je podala v steno aktualna svetovna prvakinja Avstrijka Jessica Pilz, ki predhodnic ni premagala in je padla na višini 30 za končno četrto mesto. Zadnja je šla v steno vodilna po kvalifikacijah in polfinalu Jain Kim iz Južne Koreje, ki si je priplezala novo zmago, njena višina v steni je bila 41, za tretjo zmago v Kranju, potem ko je bila najboljša že v letih 2010 in 2011. ""Ni se izšlo po mojih načrtih, v smeri se mi je malce zalomilo, a ne iščem izgovorov, tudi z drugim mestom sem zadovoljna. Tudi to se mora kdaj zgoditi, da lahko narediš kakšen napačen gib in 'narobe' odplezaš tekmo, iz česar sem se veliko naučila. Sem pa res zadovoljna, da nisem bila 'zakrčena' zaradi pritiska domače tekme in sem plezala sproščeno, tako kot druge tekme."" Janja Garnbret Garnbretova ostaja pri eni zmagi v Kranju, lanski, ko je hkrati dvignila tudi svoj drugi zaporedni pokal skupne zmagovalke svetovnega pokala v težavnosti. Za komaj 19-letno tekmovalko iz Šmartna pri Slovenj Gradcu je izjemna sezona. Garnbretova je na SP v Innsbrucku z naslovom svetovne prvakinje v novi disciplini olimpijski kombinaciji, zlatom v balvanih in srebrom v težavnosti dobila potrditev, da je ta trenutek najbolj vsestranska športna plezalka na svetu. Letos se je na vseh tekmah v balvanih in težavnosti, na katerih je nastopila, uvrstila na stopničke. Pogled na letošnje dosežke Garnbretove v teh dveh disciplinah je v znamenju dveh številk, nanizala je namreč sedem prvih mest in štiri druga. Sezone še ni konec. Na sporedu sta še dve tekmi, na kateri se najboljša slovenska športna plezalka podaja kot vodilna v seštevku sezone ter se ji nasmiha še tretja zaporedna krona skupne zmagovalke svetovnega pokala v težavnosti. Svetovna prvakinja Šport Janja Garnbret prva zmagovalka v olimpijski kombinaciji Za najboljši slovenski izid med moškimi je poskrbel Domen Škofic z 12. mestom. Čeprav je pričakoval več, ni razočaran, saj je pred preostalima tekmama sezone, ti bosta oktobra na Kitajskem, pridobil eno mesto v skupnem seštevku in je po Kranju skupno tretji. V moški razvrstitvi vodi Avstrijec Jakob Schubert, drugi je Italijan Stefano Ghisolfi, ki je v Kranju osvojil prvo zmago in premagal aktualnega svetovnega prvaka v težavnosti Schuberta, ki tako ni obranil lanske zmage v dvorani Zlato polje. Schubert je tekmo končal na drugem mestu."
http://zurnal24.si/magazin/lepota-telo/sprejmite-koncno-svoj-odsev-v-ogledalu-35487,magazin,35487,"Sprejmite končno svoj odsev v ogledalu Čeprav se sliši izjava, imejte radi sebe in radi vas bodo imeli tudi drugi, klišejska, je resnična. Ljudje, ki imajo radi sebe in svoje telo, namreč privlačijo druge kot magnet. Če ste na drugi strani oseba, ki se raje kritizira in kar naprej išče svoje pomanjkljivosti, pa se ne čudite, da vas bodo skozi vaš (negativni) odnos, takšne videli tudi drugi. Kaj torej narediti, da bi bili privlačnejši? Tisto, kar čutite do svojega telesa, je odraz vašega čustvenega in duhovnega stanja. Zato se potrudite misliti pozitivno in počasi začnite spreminjati svoj odnos do sebe in svojega telesa. Za začetek se nehajte primerjati s popolnimi ženskami na naslovnicah revij. Prvič: to, kar vidite na naslovnicah, je izdelek frizerjev, stilistk, maskerjev, fotografov – in računalnika! Prav vse fotografije na naslovnicah revij so namreč plod računalniške obdelave: lepša koža, prekrasen nasmeh, povečanje oblin, ožanje pasu … Vse to lahko naredi nekaj klikov. V resnici ženske, s katerimi se primerjate, ne obstajajo – vsaj ne v takšni podobi. To si zapomnite vselej, ko se vam bo zdelo, da bog ni pravično delil lepote. Drugič: ženske, ki se pojavljajo na naslovnicah revij, služijo s svojim videzom, zato zanj porabijo zelo veliko časa, energije in denarja ter so ujetnice lastnega telesa. Prav tako se nehajte primerjati z drugimi osebami v svoji okolici – nekateri so se rodili z drugačnimi genetskimi predispozicijami. Namesto da to kar naprej objokavate, to sprejmite! Kar lahko (upravičeno) naredite sami, je kakšen obisk pri frizerju več (nova pričeska vedno vlije nekaj svežine), morda si lahko zamislite nov način ličenja ali si kupite obleko v barvi, v kateri še posebno žarite. Ne pozabite pa tudi na spanec in na telovadbo – medtem ko telovadite, se izloča endorfin, hormon sreče. Z njegovo pomočjo boste zadovoljnejši in psihično stabilnejši. Na drugi strani nehajte kar naprej razmišljati o tem, kako boste shujšali, kako si boste dali povečati prsi ali zmanjšati nos, da boste enkrat končno popolni. Če boste kar naprej razmišljali o tem, boste težko kdaj zares sprejeli svoje telo. Do konca življenja lahko postanete ujetnik svojih želja. Namesto da skrivate svojo ''pomanjkljivost'', jo poskušajte pretvoriti v prednost. Kako? To veste sami vi, ker boste ravno zaradi tega svojega odkritja nekaj posebnega in edinstvenega vi. Karkoli boste storili – s spuščenimi rameni in nezadovoljnim izrazom na obrazu svetu vsekakor pošiljate negativna sporočila. Sprejmite se, vzljubite se in hodite naokoli z visoko dvignjeno glavo in nasmehom na obrazu."
https://zurnal24.si/sport/bili-polni-pricakovanja-koncali-mizerno-129233,sport,129233,"Bili polni pričakovanja, končali mizerno ""Bili smo polni odkritega pričakovanja, da se bomo borili za naslov. Končalo pa se je precej mizerno,"" je grenko-sladko sezono 2011 opisal trener državnih prvakov v ameriškem nogometu Ljubljane Silverhawksov Uroš Valant. Načrtov za naprej jim ne manjka. Za prvi in najboljši slovenski klub ameriškega nogometa Ljubljana Silvershawks je sezona 2011 končana. V državnem prvenstvu (SNFL) so zmagali vseh šest tekem rednega dela, ubranili naslov in na Slo Bowlu premagali goste v ligi Zagreb Thunder. V mednarodni ligi Cefl so zmagali dve tekmi, eno dobili brez boja in tri izgubili. Zadnjo pretekli konec tedna, ko so bili Budapest Wolves boljši z 49:6, kar pomeni, da se Silverhawks niso uvrstili v Cefl Bowl proti Beograd Vukovom. Lanskega dosežka, igranja v finalu, tako niso ponovili. Ključni trenutek je bil izgon ameriške trojice Boja Moncurja, Desmonda Hendricksa in Vinnyja Gayja (zaradi neurejenih delovnih dovoljenj). Če so z njimi prvič premagali največje rivale Vukove, pa so bili brez njih v Ceflu nemočni. ""Odhod Američanov je motivacijo precej znižal"" Sezono, ki se je začela tako fantastično, končala pa z veliko grenkobe, je za Žurnal24 pokomentiral predsednik in glavni trener Silverhawksov Uroš Valant. ""V Ceflu je do tiste tekme z Vukovi vse delovalo odlično. Bili smo polni odkritega pričakovanja, da se bomo borili za naslov, kar je vizija našega kluba. A nato se je zaradi znanih dogodkov vse obrnilo na glavo in po tekmi z Vukovi se je krivulja obrnila. Končalo pa se je precej mizerno."" Ob porazu s 6:49 in prisotnosti le 25 igralcev se zdi, kot da so se predčasno predali. ""Športna psihologija je posebna veda. Za uspeh je vedno treba imeti zelo močno motivacijo. Odhod Američanov je to motivacijo precej znižal, vsaj pri enem delu igralcev, kar je povsem logično. Ko izgubiš najboljše igralce, se vse postavi na glavo."" Poškodbe, 12 tekem v dobrih treh mesecih, študijske obveznosti, poletje so ostali razlogi za poraz v Budimpešti. ""Poleg tega je bilo pa res vroče – termometer na soncu je kazal 48°C."" Gal Jakič Pa vendarle je trener Valant našel nekaj pozitivnega. ""Uveljavilo se je precej mladih domačih fantov, še posebej v državnem prvenstvu, in na njih bomo gradili strategijo za naprej. Glede nato, da v začetku januarja nismo imeli niti enega pokrovitelja, smo nato skupaj spravili soliden proračun in bomo ne glede na vse poslovno leto zaključili pozitivno, brez kakršnihkoli dolgov."" Klub še čaka na odločitev pravosodnih organov glede plačilnih nalogov, ki jim jih je ob izgonu ameriških igralcev izdala policija. Kako naprej? Želja ne manjka, kot prvo pa bodo za sezono 2012 morali poskrbeti za vrzel, ki je nastala po upokojitvi podajalca in trenerja napada Roka Štamcarja. ""Ker se je Rok po desetih letih poslovil, bomo morali pripeljati trenerja ali pa vsaj podajalca, ki bo lahko delal tudi kot trener. Radi bi nazaj pripeljali Boja in Desmonda, ki sta se res izkazala. To pomeni, da bomo morali že v drugi polovici leta delati na pridobivanju pokroviteljev za sezono 2012, kot tudi na dokumentaciji, da ne bomo imeli podobnih problemov kot letos. Veliko je odvisno tudi od tega, kam se bo zapeljala liga Cefl, ker letos s Turki ni bilo sreče. Z njimi so bili le stroški, nato pa so ob koncu sezone kar nehali nastopati. Neke konstantnosti ni. Lastniki lige Cefl so želeli konkurirati najbolje razvitim ligam v Nemčiji, Avstriji, Franciji, ampak je vseeno trg tukaj toliko manjši, da se je treba spustiti na realna tla in razmisliti, pri kakšnem formatu vztrajati."" Le trije trdni klubi že za verodostojnost Cefla niso dovolj, a ključna težava je, da ekipe težko v štirih mesecih na dveh frontah odigrajo 12 ali več tekem. Lepo bi bilo vnovič videti Hendricksa in Moncurja, ki sta dokazala, da sta igralca kalibra, kot ju pri nas ni bilo. Njuna prepoved vstopa v EU naj bi veljala za pol leta. Slovenija se jima zaradi situacije s policijo ni zamerila. ""Ne, ne. Z obema smo se pogovarjali. Oba sta pripravljena priti. Rada bi le, da bi bilo več tekem. Tako obstaja želja, da bi tujci lahko igrali v državnem prvenstvu, da zanje ne bi bilo preveč premora med posameznimi tekmami,"" zaključuje Valant."
http://zurnal24.si/sport/nibali-drugic-do-skupne-zmage-271625,sport,271625,"Nibali drugič do skupne zmage Vincenzo NIbali je pričakovano zadržal rožnato majico.  V Torinu se je po treh tednih kolesarjenja končala 99. kolesarska dirka po Italiji. Zadnja, sprinterska etapa od Cunea do Torina v skupnem seštevku pričakovano ni postregla s spremembami, tako da je dirko dobil Vincenzo Nibali, Italijan se je v vodstvo prebil v predzadnji etapi. Za kolesarja Astane je to po letu 2013 druga zmaga na Giru, skupno pa že četrta na največjih dirkah, leta 2014 je zmagal na Touru, leta 2010 pa na Vuelti. Na koncu je imel Italijan 52 sekund prednosti pred Kolumbijcem Estabanom Chavesom, tretje mesto pa je z zaostankom minute in 17 sekund zasedel Španec Alejandro Valverde. Diskvalifikacija po etapi Italijan Giacomo Nizzolo (Trek Segafredo) je sicer dobil sprint zadnje, 21. etape kolesarske dirke po Italiji, a se je zmage prehitro veselil. Sodniki so namreč ocenili, da je Italijan v zaključku na nedovoljen način oviral rojaka Sacho Modola, zato so ga diskvalificirali, etapno zmago pa pripisali Nemcu Nikiasu Arndtu (Giant Alpecin). Nizzolo je tako ostal brez svoje prve zmage na velikih dirkah, vseeno pa je na Giru osvojil prvo mesto najboljšega po točkah. Najboljši na gorskih ciljih - v zadnji etapi jih ni bilo, je bil Španec Mikel Nieve (Sky), bela majica za najboljšega mladega kolesarja je pripadla Luksemburžanu Bobu Jungelsu (Etixx-QuickStep), ekipno je bila najboljša Astana."
http://zurnal24.si/sport/cilj-uvrstitev-v-drugo-kolo-61784,sport,61784,"Cilj: uvrstitev v drugo kolo Odbojkarji ACH Volleyja odštevajo dneve do začetka Lige prvakov. Za slovenske prvake se bo tekmovanje začelo 2. decembra pri poljskem Assecu Resovii v Rzeszovu. Cilj je drugi krog, kar pa ne pomeni, da ne želimo biti še boljši. Menim, da imamo konkurenčno ekipo, ki se je zmožna kosati s tekmeci v Ligi prvakov. Gregor Humerca Odbojkarji ACH Volleyja bodo teden dni pozneje v Ligi prvakov v Tivoliju gostili Sehit Belediyesi iz Carigrada, prvi del pa zaključili z gostovanjem pri starih znancih, igralcih Paris Volleyja. Blejci bodo v najmočnejšem evropskem klubskem tekmovanju nastopili tretjič zapored. Prvič so izpadli po prvem delu tekmovanja, lani se že prebili v drugi krog, to pa je cilj tudi v tretjem nastopu.""Cilj je drugi krog, kar pa ne pomeni, da ne želimo biti še boljši. Menim, da imamo konkurenčno ekipo, ki se je zmožna kosati s tekmici v Ligi prvakov. Naša ekipa je nekakšen skupek mladih in izkušenih igralcev, naloga strokovnega štaba je, da izkušnje in drznost poveže. Tekmeci v prvem delu so težji kot lani, toda ne nepremagljivi,"" je na novinarski konferenci dejal izvršni direktor kluba Gregor Humerca.Dosedanji del srednjeevropske lige, v kateri si gorenjski klub želi vrniti naslov, ni pokazal, da bi izbranci Glenna Hoaga bili v vrhunski formi. V sedmih tekmah so zabeležili dva poraza, in sicer v Kaposvaru in na Dunaju. Kljub temu, da so trenutno šele na četrtem mestu, pa si s tem ne belijo glave. Žurnal24 main ""Ekipa igra po sistemu toplo-hladno, kar je glede na njeno mladost in neizkušenost povsem normalno. Na rezultatih se pozna tudi zdravstveno stanje, ki ni najboljše. A to je treba vzeti v zakup in se potruditi, da slabe strani naše igre izboljšamo. Na Dunaju, kjer smo sicer izgubili, smo tekmo nadzorovali do četrtega niza, v odločilnih trenutkih pa se nam je poznala neizkušenost. Vseeno pa so igralci v večji meri realizirali nekatere stvari, ki smo jih delali na treningu. To me navdaja z optimizmom, seveda pa bo treba pozabiti na neuspehe,"" meni kanadski trener, ki bo moral nekaj časa pogrešati mladega Matevža Kamnika, Mariborčan je namreč zbolel za boreliozo: ""To se nam vsekakor pozna, saj je prav Kamnik najizkušenejši med mladimi igralci."" Na rezultatih se pozna tudi zdravstveno stanje, ki ni najboljše. A to je treba vzeti v zakup in se potruditi, da slabe strani naše igre izboljšamo. Na Dunaju, kjer smo sicer izgubili, smo tekmo nadzorovali do četrtega niza, v odločilnih trenutkih pa se nam je poznala neizkušenost. Glenn Hoag Skupina, v kateri je slovenski prvak, je težka, a v njej vseeno ni tako kakovostne ekipe, kot je bil lani Trentino, kar je najbrž razlog, da odbojkarji ne pomišljajo o možnosti, da bi izpadli že v prvem krogu.""Vsekakor so to tri kakovostne ekipe, toda če bomo mi na pravi ravni, smo jih zmožni premagati. Poljaki in Francozi so v prednosti, ker imajo močno ligo in vsak teden težko tekmo. Njihovo kakovost kaže tudi dejstvo, da sta prav reprezentanci obeh držav igrali v finalu evropskega prvenstva. Poleg vsega imajo vsi trije klubi tudi odlične tujce. Toda menim, da smo mi kakovostnejši kot lani in da lahko premagamo vsakega tekmeca, tudi Asseco Resovio v gosteh. Pogoj pa je tudi, da bomo vsi zdravi, letos smo le malokrat trenirali in igrali v polni zasedbi. Zato tudi dva poraza v srednjeevropski ligi, ki pa nista kritična,"" je optimistično razpoložen novi kapetan ekipe Andrej Flajs, ki meni, da bo o njihovi pripravljenosti veliko povedala sobotna tekma srednjeevropske lige proti branilcu naslova in tudi letos vodilnemu moštvu Hypu Tirolu iz Innsbrucka."
http://zurnal24.si/magazin/film-glasba-tv/stone-orange-se-vracajo-147501,magazin,147501,"Stone Orange se vračajo Ljubljanski hardrockerji Stone Orange se po kratkem premoru vračajo v snemalni studio. Skupina Stone Orange si je po izdaji prvenca vzela krajši premor, sedaj pa se ponovno vračajo v studio. Tako za spomladi napovedujejo svojo drugo ploščo, na kateri bodo besedila v angleščini, saj ciljajo tudi na tuja tržišča, nov izdelek pa bo, kot pravijo, še bolj eksploziven od njihovega uspešnega prvenca. Pod ploščo se bo kot producent podpisal Dejan Radičevič. Eden izmed razlogov za premor te ljubljanske hard rock skupine je bilo tudi večmesečno postdoktorsko gostovanje kitarista Toma Jurce na londonski fakulteti Queen Mary. Tomo pa namerava svoje izkušnje z bogate londonske glasbene scene deliti tudi s slovenskim občinstvom. ""London je bil gotovo koristna akademska izkušnja, seveda pa je mesto izjemno tudi zaradi živahnega glasbenega dogajanja in nočnega življenja,"" je še dodal."
https://zurnal24.si/sport/kosarka/joksimovic-zapusca-lokomotiv-65574,sport,65574,"Joksimović zapušča Lokomotiv Nebojša Joksimović, ki je s slovensko reprezentanco nastopil na EP 2005 v Beogradu in na olimpijskih kvalifikacijah 2008 v Atenah, se je razšel z Lokomotivom iz Kubana. Omenjeni klub je pred dnevi zapustil tudi Sašo Filipovski. Razlogi tičijo v izpadu ruske ekipe, ki se nahaja na petem mestu ruskega državnega prvenstva, iz Fibinega pokala EuroChallenge. Kje bo 28-letni Primorec nadaljeval kariero, še ni znano.Joksimović je svojo kariero začel v Kopru, se podal v Laško, od tam pa v Hemofarm, kjer je preživel kar štiri sezone. Po minuli se je odpravil v Rusijo, ki jo zapušča po desetih odigranih tekmah."
https://zurnal24.si/sport/zimski-sporti/kranjec-bo-izpustil-tudi-oslo-in-trondheim-225361,sport,225361,"Kranjec bo izpustil tudi Oslo in Trondheim Svetovni prvak v smučarskih poletih Robert Kranjec se skakalni ekipi še ne bo pridružil na tekmah svetovnega pokala konec tedna v Trondheimu in Oslu.  Kot je povedal njegov trener Jani Grilc, Kranjec še potrebuje nekoliko samozaupanja in tudi sam je izrazil željo, da bi še naprej treniral v Planici, kjer se bo poskušal pripraviti na SP v Harrachovu. ""Odločili smo se, da Robi za zdaj ostane v Planici na treningu, ker je sam izrazil željo po tem. Nima še dovolj zaupanja vase in potrebuje nekaj več skokov na 120-metrski skakalnici. Poleg tega še čuti nekaj bolečin pri iztegnitvi in doskoku, tako da nima smisla prehitevati. Vidi se, da poškodba res ni bila nedolžna,"" je povedal Grilc in dodal, da so danes veliko planiško skakalnico zelo dobro pripravili za trening. ""Vsi smo mislili, tudi Robi sam, da bo šlo malo hitreje, saj je na 90-metrski skakalnici v Planici dobro skakal, na 120-metrski pa se je videlo, da ima v podzavesti še nekaj zavor. Malo zaradi kolena, malo zaradi tega, ker dolgo ni skakal. Pri skokih le moraš iti v prazno, zato si moraš zaupati. V četrtek, petek in soboto bova še skakala v Planici, potem pa bomo videli. Upam, da bo šlo vse v redu naprej,"" je še pojasnil Grilc. ""Načrt je, da se na svetovno prvenstvo v miru pripraviva v Planici,"" je sklenil Grilc. Leteči Kranjec bo, če bo šlo vse po načrtih, na svetovnem prvenstvu v poletih, ki bo od 13. do 16. marca v češkem Harrachovu, branil naslov svetovnega prvaka iz Vikersunda 2012."
http://zurnal24.si/slovenija/venera-iz-postelj-zvabila-stevilne-mariborcane-158727,slovenija,158727,"Venera iz postelj zvabila številne Mariborčane Enega od redkejših nebesnih pojavov, prehod Venere prek Sonca, so si lahko zaradi jasnega vremena ogledali predvsem prebivalci severovzhodne Slovenije. Prek astronomskega društva Orion si je tako Venero ogledalo več kot sto ljudi. Predsednik društva Igor Žiberna je za zurnal24.si dejal, da se je organiziranega javnega opazovanja omenjenega pojava na parkirišču mariborskega nakupovalnega centra udeležilo več kot sto ljudi. ""Bili smo zelo presenečeni, da se je dogodka udeležilo toliko ljudi,"" je povedal in dodal, da so imeli zaradi jasnega vremena idealne pogoje za opazovanje. Obiskovalci so tako lahko pojav opazovali uro in pol skozi šest teleskopov.Pred začetkom prehoda Venere prek Sonca so, kot je povedal Žiberna, obiskovalcem predstavili sam pojav. ""Imeli smo eno kratko predavanje, zakaj nastane pojav, nato pa smo obiskovalcem prepustili teleskope,"" pravi. Da si bodo Venero lahko shranili za spomin, pa so radovednežem omogočili tudi fotografiranje pojava skozi teleskop. Naslednji leta 2117 Prehod Venere – gre za pot planeta med Zemljo in Soncem – velja za enega od najredkejših nebesnih pojavov. Viden je le kot črna pika, saj planet zaradi velike oddaljenosti od Zemlje ne pokrije cele ploskve Sonca; nasprotno pri Sončevem mrku Luna, ki ima navidezno velikost Sonca, to zvezdo povsem prekrije.Pojav se ponavlja v intervalih: na 8 let, 121,5 leta, 8 let in 105,5 leta. Od izuma teleskopa se je zgodil sedemkrat, v letih 1631, 1639, 1761, 1769, 1874, 1882 in 2004. Nazadnje smo lahko ta nebesni pojav opazovali 8. junija 2004, naslednjič pa bo viden 10. decembra 2117."
http://zurnal24.si/avto/zaradi-premika-ure-precej-vec-nesrec-na-cestah-299332,avto,299332,"Zaradi premika ure precej več nesreč na cestah Jesenski premik ure naj bi močno poslabšal stanje varnosti na cesti. Ob vseh polemikah o (ne)nujnosti premikanja urinih kazalcev dvakrat letno je zanimiva tudi trditev britanskih zavarovalnic. Na podlagi telematičnih podatkov (t. i. black boxi), ki jih zbirajo zavarovalnice med britanskimi vozniki in zajemajo obdobje med 2012 in 2017, zavarovalnice opozarjajo, da se novembra v primerjavi z oktobrom med 17. in 20. uro poviša nevarnost za nesreče kar za 12 odstotkov, v tem času so zabeležili tudi 29-odstotno povišanje števila medsebojnih trkov. Premik ure Slovenija Konec dolgoletne tradicije?! Tako povišan odstotek naj bi bil v veliki meri posledica spremembe, ko nenadoma veliko prej nastopi tema na cestah, na kar udeleženci še niso pripravljeni. Še posebej je to nevarno za mlajše voznike, ki še niso vajeni vožnje pri zmanjšani vidljivosti in pri bleščavosti nasproti vozečih vozil. Skoraj polovica nesreč se zgodi v nočnem času. V Veliki Britaniji zato zavarovalnice opozarjajo, da bi morali pri učenju kandidatov več pozornosti nameniti nevarnosti nočne vožnje. Še nekaj dni Zdravje Premik ure na poletni čas: Več srčnih napadov in prometnih nesreč dezurni@zurnal24.si"
http://zurnal24.si/avtorji/branka-grbin-foto-dejan-mijovic-12375,slovenija,12375,"Programski svet RTV o odhodu novinarjev Člani programskega sveta RTV Slovenija so največ pozornosti namenili odhodom novinarjev z RTV Slovenija in kadrovski zagati, ki se je z njihovimi odhodi pojavila v nekaterih uredništvih. V zvezi tem je programski svet kljub večinski oceni, da ni pristojen za reševanje kadrovskih zadev, sprejel sklep, da podpira zahtevo programskega vodstva in novinarjev po ustrezni kadrovski okrepitvi informativnega programa. Razpravo o odhodih nekaterih novinarjev RTVS in težavah, ki naj bi zaradi tega nastale v nekaterih uredništvih, je sprožilo pismo novinarjev informativnega program TV Slovenija, ki so ga ti naslovili na programski svet že julija letos. Programski svet bi moral pismo obravnavati že na seji 23. oktobra, ker pa je takrat med člani programskega sveta prevladalo stališče, da je bolje, da se da vsem, ki jih pismo zadeva, čas, da pismo dodobra preučijo, je programski svet o njem razpravlja danes. Kot je v uvodu današnje točke, pod katero je svet obravnaval omenjeno pismo, povedal predsednik komisije za informativne in izobraževalne programe v odstopu Tino Mamič, so novinarji s peticijo želeli opozoriti na realen problem, ki se je v hiši pojavil potem, ko je iz nje v zelo kratkem času odšlo okoli 15 izkušenih novinarjev, na novo pa jih je prišlo le sedem. Po Mamičevih besedah se problem pojavlja predvsem v informativnem programu, kjer se soočajo z pomanjkanjem kadrov in kjer zaradi tega nastajajo določene težave. Kljub temu pa po Mamičevem mnenju stanje nikakor ni tako slabo, kot ga skušajo prikazati nekateri. Kmalu tretji parlamentarni program Programski svet RTV Slovenija se je sestal na redni seji, na kateri se bo poleg aktualne problematike seznanil tudi z uvajanjem tretjega parlamentarnega programa in podal mnenje k predlogu finančnega načrta za prihodnje leto. Generalni direktor RTV Slovenija Anton Guzej je posebej izpostavil oblikovanje novega plačnega sistema, ki naj bi zaživel v začetku leta 2008. Po Guzejevih besedah v zvezi z novim plačnim sistemom potekajo pogajanja z vsemi tremi sindikati, ki pa še niso zaključena. Kot je dejal, bi lahko nov plačni sistem zaživel v začetku prihodnjega leta, če bodo pogajanja zaključena do konca letošnjega leta, v nasprotnem primeru pa bo zaživel nekoliko pozneje. Kljub dvigu stroškov za plače, ki jih lahko zavod pričakuje v prihodnjem letu, RTV po navedbah Guzeja še vedno posluje pozitivno. Programski svet se bo seznanil tudi z informacijo o uvajanju tretjega parlamentarnega programa. Trenutno je še nemogoče z gotovostjo trditi, kdaj bo tretji program začel oddajati."
http://zurnal24.si/sport/obama-zaradi-hokeja-ob-gajbo-piva-224199,sport,224199,"Obama zaradi hokeja ob ''gajbo'' piva Ameriški predsednik Barack Obama je zaradi olimpijskega hokeja ob zaboj piva. Obama in kanadski premier Stephen Harper sta pred finalom ženskega hokejskega turnirja na igrah v Sočiju stavila, kdo bo uspešnejši. Hokejistke Kanade so v finalu po podaljšku premagale ZDA s 3:2 (0:0, 0:1, 2:1, 1:0), tako da si je Harper prislužil prvo ""gajbo"" piva. Na Twitterju je že pred tekmo zapisal: ""Veselim se že tekme in @barackobama, veselim se svoje gajbe piva."" Obama mu prek Twitterja ni ostal dolžan, tako da sta stavila tudi za današnji moški polfinalni obračun Kanada - ZDA, ki je ponovitev finala iz Vancouvra 2010, ko so zmagali Kanadčani. Tako da je v igri še en zaboj piva. Ali bo Harper dobil kar dva ali si ju bosta z Obamo prijateljsko razdelila, bo znano že danes. Današnji polfinale Kanada - ZDA bo namreč na sporedu ob 18. uri. Twitter"
http://zurnal24.si/sport/tiselj-ekipa-se-je-odlicno-ujela-4848,sport,4848,"Tiselj: Ekipa se je odlično ujela Rokometni klub Celje Pivovarna Laško je predstavil pričakovanja pred svežo sezono. ""Naš cilj je vrnitev naslova prvaka in pokala, v Evropi pa znova pustiti pečat,"" pravi direktor Mijo Zorko. V dvorani Pod Golovcem se počasi, a zanesljivo pripravljajo na novo sezono. Rokometaši Celja Pivovarne Laško in njihovi ""šefi"" so se danes na Opekarniški zbrali na novinarski konferenci, kjer so predstavili cilje za, upajo, uspešnejšo sezono 2009/10. Če si kdo še posebej močno želi pozabiti lansko sezono, je to prav gotovo trener moštva Tone Tiselj. Letošnja sezona bo najbolje pokazala, ali se je skupaj s svojimi varovanci naučil kaj koristnega. ""Ekipa, sestavljena iz izkušenih igralcev in mladih, se je dobro ujela. Kljub petim manjkajočim igralcem smo na turnirju v Nemčiji solidno igrali. Prepričan sem, da bomo v popolnejši postavi čim dražje prodali svojo kožo tudi na kvalifikacijskem turnirju v Leonu prihodnji konec tedna. Sicer pa sta se povratnika v ekipo Uroš Zorman in Renato Vugrinec odlično ujela in sta dosedanji del odigrala zelo dobro, ob tem pa sta zelo motivirana za delo in dobre predstave. Do turnirja v Španiji imamo še teden dni časa za pripravo in upam, da se bomo tam čim bolje odrezali."" je dejal. Novi obrazi Zlatoroga Posebno močnega bliskanja fotoaparatov so bili deležni novi igralci Aleš Pajovič, Uroš Zorman, Renato Vugrinec, Richard Štockl, Predrag Dačević, Marko Koljanin, Dejan Savič, Dejan Čančar, Dejan Kukec in David Razgor. Kapetan ekipe Edi Kokšarov pa je povedal: ""Igralci se od začetka priprav dobro razumemo, k čemur je botrovalo tudi dvodnevno uvodno druženje na Celjski koči. Sicer pa obljubljam, da bomo na igrišču dali svoj maksimum. To velja tudi za prihajajoči kvalifikacijski turnir v Španiji, kjer bomo igralci naredili vse, da nam uspe uvrstitev v Ligo prvakov. Če pa do tega ne bo prišlo, upam, da bodo navijači in ljubitelji rokometa to razumeli."" Turnir bo sicer potekal v španskem Leonu konec prihodnjega tedna, nasprotniki Celjanov pa bodo domači Ademar, nemški Lemgo in švicarski Kaddeten. Direktor rumenih Mijo Zorko je pred novo sezono napovedal: ""Za nami so velike spremembe. V novo sezono gremo s ciljem, da ne bi ponovili lanske. Z generalnim sponzorjem smo podpisali novo štiriletno pogodbo. Naš cilj je vrnitev naslova prvaka in pokala, v Evropi pa znova pustiti pečat. Po odnosu, ki so ga v zadnjih tednih prikazovali fantje, ni strahu, da na kvalifikacijskem turnirju v Španiji ne bi drago prodali svoje kože. Sicer pa bo proračun kluba znašal dobre tri milijone evrov, odvisno od tega, ali se bomo uvrstili v ligo prvakov ali ne. "" je povedal Zorko, ki nič ne ve o tem, da Boško Šrot kljub tektonskim premikom v Pivovarni Laško ne bi ostal prvi mož kluba in upravnega odbora. Kar pa zadeva (ne)prestop Mihe Žvižeja v Celje, se pivovarji počutijo oškodovane, zato so to tematiko predali v roke svojim pravnikom."
https://zurnal24.si/sport/nogomet/barca-dacarjem-placala-dodatnega-135-milijona-evrov-224486,sport,224486,"Barça dacarjem plačala dodatnega 13,5 milijona evrov Barcelona je plačala 13,5 milijona evrov španskim dacarjem, potem ko je bil prejšnji teden katalonski gigant obdolžen utaje davkov pri prestopu Neymarja ter pri plačah igralcev v letih 2011 in 2012. Kljub plačilu pa pri Barceloni vztrajajo, da niso naredili ničesar narobe. ""Cilj tega dejanja je, da se pokrijejo vse eventualne interpretacije pogodb, ki so vpletene v Neymarjev pristop,"" so zapisali na spletni strani španskih prvakov. Že prejšnji mesec je zaradi obtožb in namigovanj odstopil predsednik Sandro Rosell, ki je prav tako zavrnil vse očitke. Barcelona je ves čas trdila, da je za Neymarja plačala 57 milijonov evrov odškodnine na razne naslove, kritiki pa zagotavljajo, da je bila za Brazilca odšteta precej višja vsota. Za zaščito ugleda ""Uprava zanika obstoj kakršnegakoli prestopka glede davščin in finančnih obveznosti pri prestopu nogometaša. Glede na različne možnosti davčnega bremena pri (Neymarjevi, op. a.) pogodbi in zaradi zaščite ugleda kluba je FC Barcelona danes zjutraj plačala dodatnih 13,550,830.56 evrov, čeprav ostajamo prepričani, da je bilo prvotno plačilo dovolj visoko glede na naše obveznosti,"" so dodali na spletni strani Kataloncev. La Vanguardia: Barcelona bo plačala 9 utajenih milijonov Zaenkrat ni še nobene informacije, da bi bilo dodatno plačilo zadosten razlog za opustitev obtožb na račun Blaugrane. Neymar je v skupno 25 nastopih za Barcelono za zdaj zabil deset golov."
https://zurnal24.si/magazin/film-glasba-tv/kdor-upa-ne-odneha-154333,magazin,154333,"Kdor upa, ne odneha Ob 18. uri bo v Kazinski dvorani Slovenskega narodnega gledališča Maribor premierno uprizoritev doživela otroška opera Kdo upa, ne odneha. Operna zgodba prinaša najmlajši publiki pozitivno etično sporočilo, ki buri človeške duhove že od antike oziroma od vznika filozofske misli, pri tem pa poudarja pomen vztrajanja, upanja in osebnega boja za tisto, kar nam je v življenju najdražje in najpomembnejše. S tem ustvarja opera pozitivni zgled sočutja in do skrbi za sočloveka sploh. Mlajše generacije poslušalcev, ki imajo do opernega žanra pogostokrat odklonilno stališče, se skozi zanimivo dramsko idejo, predvsem pa prek identifikacije z opernimi osebami podajajo na vznemirljivo spoznavanje lastnega čustvenega sveta, pri tem pa krepijo in poglabljajo svoj odnos do glasbe in maternega jezika. V sklopu uprizoritve načrtujemo tudi izdelavo didaktične slikanice, ki bi otrokom še bolj približala sodobno slovensko operno umetnost."
http://zurnal24.si/sport/federer-in-murray-med-najboljsih-osem-180255,sport,180255,"Federer in Murray med najboljših osem Na odprtem teniškem prvenstvu Avstralije v Melbournu glavni favoriti še naprej zmagujejo. Tako so si danes nastop v četrtfinalu gladko zagotovili Švicar Roger Federer, Britanec Andy Murray, Američanka Serena Williams in prva nosilka, Belorusinja Viktorija Azarenka. EPA V četrtfinale so se uvrstili še Francoza Jo-Wilfried Tsonga in Jeremy Chardy pri moških ter Rusinja Svetlana Kuznjecova in Američanka Sloane Stephens pri ženskah. Murray, zmagovalec lanskega odprtega prvenstva v ZDA, proti Gillesu Simonu ni imel nikakršnih težav. Zmagovalec je bil praktično znan že vnaprej, saj je imel Francoz podobne težave kot slovenski igralec Blaž Kavčič, maratonski peturni sobotni dvoboj z rojakom Gaelom Monfilsom ga je namreč povsem izčrpal. Brez svežine se Francoz odlično pripravljenemu Škotu ni mogel resneje upirati, kar je po tekmi priznal tudi Murray, ki je tekmecu kar osemkrat odvzel servis, dosegel pa tudi 32 ""winnerjev"". Đoković v petem nizu slavil z 12:10! ""Gilles je eden od igralcev, ki ima najboljše gibanje na igrišču, a videlo se je, da tokrat ni pravi. Po napornem sobotnem dvoboju se ni mogel regenerirati, verjamem, da je danes trpel na igrišču. A tak je tenis. Sam sem poskušal razmišljati le o svoji igri, mislim, da mi je to v večji meri uspelo, tako da sem zelo zadovoljen, da sem zmagal, pri tem pa privarčeval tudi nekaj moči,"" je dejal olimpijski prvak, medtem ko je bil Simon kratek in jedrnat: ""Proti Murrayju je težko igrati v vsakem dvoboju, zamislite si, kako je, če z njim igraš in nisi stoodstotno pripravljen."" Britanec proti francoski senzaciji Murray se bo v četrtfinalu pomeril s še enim Francozom, njegov tekmec bo 36. nosilec Jeremy Chardy. Francoz je s 3:1 v nizih ugnal Italijana Andreo Seppija, z uvrstitvijo v četrtfinale pa je dosegel svoj največji uspeh v karieri. Njegov največji dosežek doslej je bila uvrstitev v četrti krog Pariza leta 2008. Maestro ukrotil mladega Raonica Federer se je z Raonicom mučil le v drugem nizu, ki ga je dobil v podaljšku, a njegova 35. zaporedna uvrstitev v četrtfinale enega od turnirjev za veliki slam ni bila niti v enem trenutku pod vprašajem. ""V letih igranja sem dobil dovolj izkušenj, kako se zoperstaviti odličnim serverjem. Če me ne izda refleks, proti njim znam igrati. Danes me ni, zbran sem ostal od začetka do konca in zmaga je tu,"" je bil po tekmi zadovoljen Švicar, ki se bo v četrtfinalu meril s Tsongo. EPA Tako kot Murray in Federer sta se do četrtfinala sprehodili tudi prvi favoritinji ženskega dela turnirja, Azerenka in Williamsova sta Rusinjama Jeleni Vesnini in Mariji Kirilenko prepustili le dve igri. ""Vsekakor sem opravila veliko delo. Zmagati na takšen način je pred nadaljevanjem turnirja zelo dobrodošlo,'' je dejstvo, da je privarčevala nekaj energije, veselilo Azarenkovo, ki se bo v četrtfinalu pomerila z rusko veteranko Svetlano Kuznjecovo, zmagovalka dveh turnirjev za veliki slam je namreč izločila deseto nosilko, Danko Caroline Wozniacki. ""Vidim, da se je Svetlana vrnila na igrišča mnogo bolj sveža in močnejša. Ona ve, kako se igrajo zaključni dvoboji največjih turnirjev, zato me zagotovo čaka težka naloga,"" Azarenkova spoštuje svojo naslednjo tekmico. Mnogo bolj brezskrbno deluje mlajša od sester Williams. Ne samo zaradi lažje tekmice, v četrtfinalu se bo pomerila z 19-letno neizkušeno rojakinjo Stephensovo, ampak tudi zaradi odlične forme. ""Res sem v odlični formi. Nisem pričakovala, da bom igrala tako dobro. V prvem nizu sem imela 95-odstoten prvi servis, kaj takega se mi redko zgodi,"" je dobro razpoložena Williamsova, ki bo na največjih turnirjih igrala že v svojem 35. četrtfinalu, doslej ima tudi 15 naslovov, od tega pet v Melbournu. Hercogova odpovedala pokal Fed EPA Za novo kapetanko slovenske teniške reprezentance Tino Pisnik je prišla še ena neugodna novica. Za tekmovanje pokala Fed 1. evroafriške skupine, ki bo na začetku februarja v Izraelu, je nastop odpovedala najboljša slovenska igralka Polona Hercog, ki še ni sanirala poškodbe zapestja. ""Ponovni pregledi zapestja so pokazali, da poškodba še ni dokončno sanirana. Iz Avstralije sem pripotovala nazaj v Slovenijo. Opravila bom še nekaj dodatnih pregledov, ki bodo dali dokončni odgovor, koliko časa bo potrebno mirovanje. Zaradi teh težav sem morala odpovedati naslednja dva turnirja, ki sem ju imela v načrtu, na mojo veliko žalost pa tudi nastop za reprezentanco v Izraelu. Dekletom, ki bodo odpotovala v Izrael, želim čim boljše igre in jim hkrati sporočam, da bomo skupaj že ob naslednji reprezentančni akciji,"" je sporočila Hercogova. Pred tem je reprezentančno kariero končala Katarina Srebotnik, nastop v Izraelu pa je odpovedala tudi Tadeja Majerič. OP Avstralije, osmina finala, moški: Jeremy Chardy (Fra) - Andreas Seppi (Ita/21) 5:7, 6:3, 6:2, 6:2Andy Murray (VBr/3) - Gilles Simon (Fra/14) 6:3, 6:1, 6:3Jo-Wilfried Tsonga (Fra/7) - Richard Gasquet (Fra/9) 6:4, 3:6, 6:3, 6:2Roger Federer (Švi/2) - Milos Raonic (Kan/13) 6:4, 7:6 (4), 6:2 OP Avstralije, osmina finala, ženske: Svetlana Kuznecova (Rus) - Caroline Wozniacki (Dan/10) 6:2, 2:6, 7:5Viktorija Azarenka (Blr/1) - Jelena Vesnina (Rus) 6:1, 6:1Serena Williams (ZDA/3) - Maria Kirilenko (Rus/14) 6:2, 6:0Sloane Stephens (ZDA/29) - Bojana Jovanovski (Srb) 6:1, 3:6, 7:5"
http://zurnal24.si/svet/spet-samomor-v-tovarni-iphonov-159578,svet,159578,"Spet samomor v tovarni iPhonov Še en Foxconnov delavec v tovarni, kjer med drugim za Apple proizvajajo iPhone, je storil samomor. Policija pravi, da se je vrgel z najete stanovanjske zgradbe. O samomorih in poskusih samomorov Foxconnovih delavcev svetovni mediji poročajo že od leta 2009, zato je bil Apple le prisiljen zaprositi za preiskavo. V največjem svetovnem izdelovalcu elektronskih naprav naj bi namreč vladali izredno slabi delavni in življenjski pogoji zaposlenih, ki živijo v utesnjenih stanovanjih, ki jim jih priskrbi podjetje. Foxconn je leta 2010 na zgradbe celo namestil mreže, da bi preprečil samomore.O novem samomoru poroča kitajska mikroblogerska stran Sina Weibo. Objava pravi, vzrok samomora pa še preiskujejo, po poročanju tiskovne agencije Xinhua pa naj bi šlo za 23-letnega mladeniča.Foxconn je februarja po pritiskih javnosti in Appla, za katerega izdelujejo iPhone, iPade in druge izdelke, zvišal plače za 25 odstotkov, rekli pa so tudi, da bodo kar se da omejili število ur okoli milijonu delavcev, ki delajo v ogromnih tovarnah na Kitajskem."
http://zurnal24.si/magazin/bizarno/posebna-steza-za-nudiste-54963,magazin,54963,"Posebna steza za nudiste Nemški naturisti oziroma nudisti bodo kmalu dobili 18 kilometrov dolgo pot, po kateri se bodo lahko svobodno sprehajali – seveda brez vsake krpice. Nekateri Nemci so bili tako nestrpni, da so progo preizkusili že pred uradnim odprtjem, ki bo sicer maja 2010. Vendar pa niso vsi tako navdušeni nad novo pridobitvijo nudistov. Prebivalci okolice gorovja Harz so nekajkrat ostro protestirali proti odprtju tovrstne proge, češ da bo odgnala potencialne turiste. Heinz Ludwig, vodja bližnjega kampinga in projekta, pa njihove trditve zavrača: ""Mislim, da je to idealen način, da tu promoviramo turizem. Že do zdaj je bilo veliko zanimanja za to progo."" Proga sicer poteka med vasjo Dankerode in Wippertal. Obdajajo jo številna opozorila nevednežem, da lahko naletijo na sprehajalce nudiste. Na enem od opozoril denimo piše: ""Če ne želite videti ljudi brez oblek, potem je bolje, da te poti ne nadaljujete."""
http://zurnal24.si/magazin/film-glasba-tv/kaj-bi-storili-ce-bi-ohromeli-154607,magazin,154607,"Kaj bi storili, če bi ohromeli? V začetku maja k nam prihaja ganljiva komedija o prijateljstvu, ki se rodi med hromim Philippom in njegovim negovalcem.  Po nesreči na jadranju z zmajem bogati aristokrat Philippe (François Cluzet) ostane popolnoma hrom. Za negovalca najame mladega Drissa (Omar Sy), ki mu ga pošlje zavod za zaposlovanje. Ker je Driss iz delavske družine iz revnejšega predela mesta in je pred kratkim prišel iz zapora, je, milo rečeno, najmanj primeren kandidat za to delo. Vendar pa se med njima razvije nepričakovano prijateljstvo. Združila bosta Vivaldija in Earth, Wind and Fire, eleganten naglas in ulični jive, unikatne obleke in trenirke. Rodi se noro in komično prijateljstvo, ki ju oživi in ju poveže za vedno.Prijatelja je postal drugi najuspešnejši francoski film vseh časov in je v domovini postal kulturni fenomen. Omar Sy je za svojo vlogo dobil tudi cezarja, po priljubljenosti v Franciji pa se lahko meri s samim Zinedinom Zidanom."
https://zurnal24.si/svet/americani-opozorjeni-pred-potovanji-v-tujino-201578,svet,201578,"Američani opozorjeni pred potovanji v tujino Ameriški State Department opozarja na previdnost ameriških državljanov pred potovanji v tujini. Zaprli več veleposlaništev v islamskih državah. Poziv Britancem, naj zapustijo Jemen. Ameriški State Department je v četrtek naznanil, da iz previdnosti zaradi groženj s terorističnimi napadi začasno zapira nekaj veleposlaništev v islamskih državah, v petek pa je izdal še opozorilo Američanom, naj bodo do konca avgusta posebej previdni pri potovanjih v tujino.Kot vedno Američani tudi tokrat niso izpostavili držav, kjer naj bi bila teroristična grožnja posebej aktualna, vendar pa poteza malce bolj ""praktičnih"" Britancev govori o tem, da gre najverjetneje za Jemen, kjer je aktivna Al Kaida na Arabskem polotoku. Poziv britanskim državljanom, naj zapustijo Jemen Tako London kot Berlin sta za nedeljo in ponedeljek zaprla svoji veleposlaništvi v Jemnu. Britansko zunanje ministrstvo je ob tem državljane pozvalo, naj zaradi nevarnosti krepitve nasilja nemudoma zapustijo Jemen. Tistim, ki bodo ostali, v primeru potrebe najverjetneje ne bodo mogli nuditi pomoči, so opozorili.Slovenija v Jemnu nima svojega veleposlaništva. Previdnost zaradi lanskega napada Odločitev za zaprtje 21 ameriških veleposlaništev na Bližnjem vzhodu in severu Afrike ter v nekaterih drugih islamskih državah je bila sprejeta iz previdnosti, kar je tudi razumljivo glede na lanski napad na ameriški konzulat v libijskem Bengaziju, ki Beli hiši še vedno povzroča politični glavobol.Zadnje podobno veliko opozorilo pred napadi je bilo izdano lani malce pred napadom v Bengaziju, v katerem je med drugimi umrl veleposlanik ZDA v Libiji Christopher Stevens. Kljub opozorilu je do napada in žrtev prišlo, zato bo zanimivo opazovati, ali so se v State Departmentu medtem kaj naučili. Al Kaida ne počiva ""Sprotne informacije nakazujejo, da organizacije, povezane z Al Kaido, še naprej načrtujejo teroristične napade v regiji in širše. Prizadevanja za napade bodo morda povečali do konca avgusta,"" pravi opozorilo State Departmenta, ki državljanom polaga na srce, naj bodo še posebej previdni na krajih, kjer se zbirajo turisti, in pri uporabi sredstev javnega prevoza.Glede na to, da so Britanci zaprli veleposlaništvo v Jemnu, se opozorila najverjetneje nanašajo na Al Kaido na Arabskem polotoku, ki je po likvidaciji voditeljev v Afganistanu in Pakistanu prevzela pobudo pri vodenju teroristične vojne proti ZDA.Voditelj podružnice te organizacije pokojnega Osame bin Ladna, Kasim al Rimi, je nazadnje junija po internetu pozival k napadom na ameriške cilje in hvalil ""čečenska brata"", ki sta izvedla napad na bostonskem maratonu."
http://zurnal24.si/magazin/film-glasba-tv/scorseseju-bafta-za-zivljenjsko-delo-144984,magazin,144984,"Scorseseju bafta za življenjsko delo Ameriški režiser, scenarist, producent in igralec Martin Scorsese bo februarja prejel nagrado bafta za življenjsko delo. S tem se bo pridružil ostalim mojstrom filmske umetnosti, kot so Charlie Chaplin, Alfred Hitchcock, Stanley Kubrick in Elizabeth Taylor. Martina Scorseseja bodo z najvišjim priznanjem Britanske akademije za film in televizijo (Bafta) počastili 12. februarja na podelitvi v Kraljevi operni hiši v Londonu. Predsednik akademije Tim Corrie je dejal, da je Scorsese prava legenda, saj predstavlja navdih vsem mladim režiserjem po svetu. ""Zame je velika čast prejeti nagrado britanske akademije in se tako pridružiti vrsti cenjenih kolegov in prijateljev filmske industrije,"" je ob razglasitvi povedal 69-letni Scorsese.Scorsese je kot režiser, producent in scenarist z opusom več kot 50 filmov eden najvplivnejših filmskih ustvarjalcev v zgodovini filmske umetnosti. Med drugim se podpisuje pod filme Kdo trka na moja vrata (1967), Ulice zla (1973), Taksist (1976), Pobesneli bik (1980), Zadnja Kristusova skušnjava (1988), Casino (1995), Tolpe New Yorka (2002), Letalec (2004) in Dvojna igra (2006). Je tudi velik navdušenec nad glasbo, med drugim nad britansko zasedbo The Rolling Stones in bluesom, kar se izraža v njegovih izborih filmske glasbe. Njegov zadnji dokončani projekt je družinski film v 3D-tehniki z naslovom Hugo.Zvezdnik se lahko pohvali že z vrsto nagrad za svoje filmske dosežke. Prvo bafto je prejel leta 1991, za režijo filma Dobri fantje, leta 2007 pa je na poličko z nagradami končno lahko postavil oskarja za režijo filma Dvojna igra. Leta 1997 pa je prejel nagrado Ameriškega filmskega inštituta za življenjske dosežke."
http://zurnal24.si/sport/kosarka/kazni-za-simuliranje-do-30-tisoc-dolarjev-169248,sport,169248,"Kazni za simuliranje do 30 tisoč dolarjev V najmočnejši košarkarski ligi na svetu, ligi NBA, je stopil v veljavo nov pravilnik. Vodstvo lige se je naveličalo igralcev, ki na nepošten način poskušajo izsiliti osebno napako, simulante pa v prihodnosti čakajo denarne kazni. Sindikat je že napovedal pritožbo. Vodstvo severnoameriške košarkarske lige NBA je sprejelo nov pravilnik, po katerem bodo odslej lahko strožje kaznovali igralce, ki bodo zaigrali prekrške in se namenoma vrgli po tleh, da bi izsilili osebno napako tekmeca. Za tiste, ki hitro padajo na parket, bo novo pravilo finančno precej neugodno, saj si bodo hitro nabrali več tisočakov kazni. Podpredsednik tekmovalnega odbora NBA Stu Jackson je pojasnil, zakaj so se v najmočnejši košarkarski ligi na svetu pred novo sezono odločili za takšen korak. ""Za odigrane prekrške v naši igri ne sme biti prostora. Z njimi lahko košarkarji prevarajo sodnike, ki nato dosodijo prekršek, čeprav ga ni bilo, ali pa navijače, ki mislijo, da je sodnik spregledal osebno napako,"" je dejal Jackson. EPA Prehod na nova pravila bo sicer mehak: za prvo ""valjanje"" po tleh bodo igralce le opozorili, nato pa se bodo kazni višale, za drugi gledališki vložek bodo odšteli 5000 dolarjev, za tretjega 10.000, za četrtega 15.000 ... Za tiste, ki se nikakor ne bodo mogli odvaditi (pre)hitrega padanja po tleh, bo morda streznitev peta kazen v višini 30.000 dolarjev, ob šesti pa bo lahko vodstvo tekmovanja že poseglo tudi po izključitvi. A brez zapleta že pred začetkom seveda ne gre. Sindikat igralcev NBAPA je že nekaj ur po razkritju novosti napovedal, da se bo pritožil. ""Liga NBA ne sme enostransko uvajati novih ukrepov, ki lahko ekonomsko prizadenejo igralce, ne da bi se prej pogajala s sindikatom,"" je bil jasen izvršni direktor NBAPA Billy Hunter in dodal: ""Mislim, da je vsakršna denarna kazen za takšno ravnanje v športu neprimerna. Če bo potrebno, bomo posegli po pravnih sredstvih."""
https://zurnal24.si/slovenija/crna-kronika/napad-na-varnostnika-v-srediscu-ljubljane-318555,slovenija,318555,"Napad na varnostnika v središču Ljubljane Policija zaradi napada na varnostnika v središču Ljubljane išče moškega, starega od 30 do 35 let, visokega 180 centimetrov, suhe postave, črnih kratkih las. Svet Ženska z nožem napadla 14 otrok Ljubljanski policisti iščejo moškega, ki je v soboto v trgovini na Trgu republike v Ljubljani napadel varnostnika. Ko sta ga varnostnika zalotila pri tatvini, je enega udaril in zbežal, nato pa se vrnil z nožem in poškodoval drugega varnostnika. Nezaslišano Šport Predsednik Olimpije tarča napada v Ljudskem vrtu Po do sedaj zbranih podatkih je jasno, da sta varnostnika pri tatvini zalotila neznanega moškega in ga pri izhodu pozvala, da vrne odtujene predmete, kar je tudi storil. Ko sta mu povedala, da bosta o dogodku obvestila policijo, pa je storilec enega od njiju udaril ter zbežal. Kmalu zatem se je vrnil in drugega varnostnika lažje poškodoval z nožem ter ponovno zbežal. Večni derbi Šport V napadu navijačev poškodovan policist Policija išče moškega, starega od 30 do 35 let, visokega 180 centimetrov, suhe postave, črnih kratkih las. Oblečen je bil v sive jeans hlače, temno modro bundo, obut v črne športne čevlje, nosil je nahrbtnik sive ali temno zelene barve, so sporočili s Policijske uprave Ljubljana. Video Šport Boksar po porazu napadel svojega trenerja"
